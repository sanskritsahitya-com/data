{
"title": "अभिज्ञानशाकुन्तलम्",
"terms": {"chapterSg": "अङ्कः", "chapterPl": "अङ्काः"},
"chapters": [
{"number": "1", "name": "प्रथमोऽङ्कः"},
{"number": "2", "name": "द्वितीयोऽङ्कः"},
{"number": "3", "name": "तृतीयोऽङ्कः"},
{"number": "4", "name": "चतुर्थोऽङ्कः"},
{"number": "5", "name": "पञ्चमोऽङ्कः"},
{"number": "6", "name": "षष्ठोऽङ्कः"},
{"number": "7", "name": "सप्तमोऽङ्कः"}],
"data": [
{"c": "1", "n": "1", "i": 0, "v": "या सृष्टिः स्रष्टुराद्या वहति विधिहुतं या हविर्या च होत्री  ये द्वे कालं विधत्तः श्रुतिविषयगुणा या स्थिता व्याप्य विश्वम् । यामाहुः सर्वबीजप्रकृतिरिति यया प्राणिनः प्राणवन्तः  प्रत्यक्षाभिः प्रपन्नस्तनुभिरवतु वस्ताभिरष्टाभिरीशः ॥", "ch": {"n": "स्रग्धरा"}, "sp": "सूत्रधारः"},
{"c": "1", "t": "आर्य अभिरूपभूयिष्ठा परिषदियम् ।अद्य खलु कालिदासग्रथितवस्तुना"},
{"c": "1", "t": "नवेनाभिज्ञानशाकुन्तलाख्येन नाटकेनोपस्थातव्यमस्माभिः । तत्प्रतिपात्रमाधीयतां यत्नः ।", "sp": "नटी"},
{"c": "1", "t": "सुविहितप्रयोगतयार्यस्य न किमपि परिहास्यते ।"},
{"c": "1", "t": "सूत्रधारः"},
{"c": "1", "t": "आर्ये कथयामि ते भूतार्थम् ।"},
{"c": "1", "n": "2", "i": 1, "v": "आ परितोषाद्विदुषां न साधु मन्ये प्रयोगविज्ञानम् । बलवदपि शिक्षितानामात्मन्यप्रत्ययं चेतः ॥", "ch": {"n": "आर्या"}, "sp": "नटी"},
{"c": "1", "t": "आर्य एवमेतत् ।अनन्तरकरणीयमार्य आज्ञापयतु ।", "sp": "सूत्रधारः"},
{"c": "1", "t": "किमन्यदस्याः परिषदः श्रुतिप्रसादनतः । तदिममेव तावदचिरप्रवृत्तमुपभोगक्षमं ग्रीष्मसमयमधिकृत्य गीयताम् । संप्रति हि"},
{"c": "1", "n": "3", "i": 2, "v": "सुभगसलिलावगाहाः पाटलसंसर्गसुरभिवनवाताः । प्रच्छायसुलभनिद्रा दिवसाः परिणामरमणीयाः ॥", "ch": {"n": "आर्या"}, "sp": "नटी"},
{"c": "1", "t": "तथा (इति गायति)"},
{"c": "1", "n": "4", "i": 3, "v": "ईषदीषच्चुम्बितानि भ्रमरैः सुकुमारकेसरशिखानि ।अवतंसयन्ति दममानाः प्रमदाः शिरीषकुसुमानि ॥", "ch": {"n": "गीतिः"}, "sp": "सूत्रधारः"},
{"c": "1", "t": "आर्य साधु गीतम् ।अहो रागबद्धचित्तवृत्तिरालिखित इव सर्वतो रङ्गः । तदिदानीं कतमत्प्रकरणमाश्रित्य एनमाराधयामः ।", "sp": "नटी"},
{"c": "1", "t": "नन्वार्यमिश्रैः प्रथममेवाज्ञप्तमभिज्ञानशकुन्तलं नाम अपूर्वं नाटकं प्रयोगे अधिक्रियतामिति ।", "sp": "सूत्रधारः"},
{"c": "1", "t": "आर्ये सम्यगनुभोधितोऽस्मि ।अस्मिन्क्षणे विस्मृतं खलु मया तत् । कुतः ।"},
{"c": "1", "n": "5", "i": 4, "v": "तवास्मि गीतरागेण हारिणा प्रसभं हृतः ।एष राजेव दुष्यन्तः सारङ्गेणातिरंसहा ॥", "ch": {"n": "अनुष्टुप्"}},
{"c": "1", "t": "(इति निष्क्रान्तौ )"},
{"c": "1", "t": "(प्रस्थावना)"},
{"c": "1", "t": "(ततः प्रविशति मृगानुसारी सशरचापहस्तो राजा रथेन सूतश्च)", "sp": "सूतः"},
{"c": "1", "t": "(राजानं मृतं चावलोक्य)आयुष्मन् ।"},
{"c": "1", "n": "6", "i": 5, "v": "कृष्णसारे ददच्चक्षुस्त्वयि चाधिज्यकार्मुके । मृगानुसारिणं साक्षात्पश्यामीव पिनाकिनम् ॥", "ch": {"n": "अनुष्टुप्"}, "sp": "राजा"},
{"c": "1", "t": "सूत दूरममुना सारङ्गेण वयमाकृष्टाः ।अयं पुनरितानीमपि"},
{"c": "1", "n": "7", "i": 6, "v": "ग्रीवाभङ्गाभिरामं मुहुरनुपतति स्यन्दने दत्तदृष्टिः  पश्चार्धेन प्रविष्टः शरपतनभयाद्भूयसा पूर्वकायम् । दर्भैरर्धावलीढैः श्रमविवृतमुखभ्रंशिभिः कीर्णवर्त्मा  पश्योदग्रप्लुतत्वाद्वियति बहुतरं स्तोकमुर्व्यां प्रयाति ॥", "ch": {"n": "स्रग्धरा"}},
{"c": "1", "t": "(सविस्मयम्) तदेष कथमनुपतत एव मे प्रयत्नप्रेक्षणीयः संवृत्तः ।", "sp": "सूतः"},
{"c": "1", "t": "आयुष्मन्नुद्घातिनी भूमिरिति मया रश्मिसंयमनाद्रथस्य मन्दीकृतो वेगः । तेन मृग एष विप्रकृष्टान्तरः संवृत्तः । संप्रति समदेशवर्तिनस्ते न दुरासदो भविष्यति ।", "sp": "राजा"},
{"c": "1", "t": "तेन हि मुच्यन्तामभीषवः ।", "sp": "सूतः"},
{"c": "1", "t": "यदाज्ञापयत्यायुष्मान् । (रथवेगं निरूप्य)आयुष्मन्पश्य पश्य ।"},
{"c": "1", "n": "8", "i": 7, "v": "मुक्तेषु रश्मिषु निरायतपूर्वकाया  निष्कम्पचामरशिखा निभृतोर्ध्वकर्णाः ।आत्मोद्धतैरपि रजोभिरलङ्घनीया  धावन्त्यमी मृगजवाक्षमयेव रथ्याः ॥", "ch": {"n": "वसन्ततिलका"}, "sp": "राजा"},
{"c": "1", "t": "सत्यम् ।अतीत्य हरितो हरींश्च वर्तन्ते वाजिनः । तथा हि ।"},
{"c": "1", "n": "9", "i": 8, "v": "यदालोके सूक्ष्मं व्रजति सहसा तद्विपुलताम्  यदर्धे विच्छिन्नं भवति कृतसंधानमिव तत् । प्रकृष्त्या यद्वक्रं तदपि समरेखं नयनयोर्  न मे दूरे किंचित्क्षणमपि न पार्श्वे रथजवात् ॥", "ch": {"n": "शिखरिणी"}},
{"c": "1", "t": "सूत पश्य एनं व्यापद्यमानम् । (इति शरसंधानं नाटयति)"},
{"c": "1", "t": "(नेपथ्ये)"},
{"c": "1", "t": "भो भो राजन्नाश्रममृगोऽयं न हन्वव्यो न हन्तव्यः ।", "sp": "सूत"},
{"c": "1", "t": "(आकर्ण्यावलोक्य च)आयुष्मन्नस्य खलु ते बाणपातवर्तिनः कृष्टसारस्यान्तरे तपस्विन उपस्थिताः ।", "sp": "राजा"},
{"c": "1", "t": "(ससंभ्रमम्) तेन हि प्रगृह्यन्तां वाजिनः ।", "sp": "सूत"},
{"c": "1", "t": "तथा । (इति रथं स्थापयति)", "sp": "वैखानसः"},
{"c": "1", "t": "(हस्तमुद्यम्य) राजन्नाश्रममृगोऽयं न हन्तव्यो न हन्तव्यः ।"},
{"c": "1", "n": "10", "i": 9, "v": "न खलु न खलु बाणः संनिपात्योऽयमस्मिन्मृदुनि मृगशरीरे पुष्पराशाविवाग्निः । क्व बत हरिणकानां जीवितं चातिलोलं क्व च निशितनिपाता वज्रसाराः शरास्ते ॥", "ch": {"n": "मालिनी"}},
{"c": "1", "n": "11", "i": 10, "v": "तत्साधुकृतसंधानं प्रतिसंहर सायकम् ।आर्तत्राणाय वः शस्त्रं न प्रहर्तुमनागसि ॥", "ch": {"n": "अनुष्टुप्"}, "sp": "राजा"},
{"c": "1", "t": "एष प्रतिसंहृतः (इति यथोक्तं करोति)", "sp": "वैखानसः"},
{"c": "1", "t": "सदृशमेतत्पुरुवंशप्रदीपस्य भवतः ।"},
{"c": "1", "n": "12", "i": 11, "v": "जन्म यस्य पुरोर्वंशे युक्तरूपमिदं तव । पुत्रमेवं गुणोपेतं चक्रवर्तिनमाप्नुहि ॥", "ch": {"n": "अनुष्टुप्"}, "sp": "इतरौ"},
{"c": "1", "t": "(बाहू उद्यम्य) सर्वथा चक्रवर्तिनं पुत्रमाप्नुहि ।"},
{"c": "1", "t": "(सप्रणामम्) प्रतिगृतीतं ब्राह्मणवचनम् ।", "sp": "वैखान्स"},
{"c": "1", "t": "राजन्समिदाहरणाय प्रस्थिता वयम् ।एष खलु कण्वस्य कुलपतेरनुमालिनीतीरमाश्रमो दृश्यते । न चेदन्यकार्यातिपातः प्रविश्य प्रतिगृह्यतामातिथेयः सत्कारः ।अपि च ।"},
{"c": "1", "n": "13", "i": 12, "v": "रम्यास्तपोधनानां प्रतिहतविघ्नाः क्रियाः समवलोक्य । ज्ञास्यसि कियद्भुजो मे रक्षति मौर्वीकिणाङ्क इति ॥", "ch": {"n": "आर्या"}, "sp": "राजा"},
{"c": "1", "t": "अपि संनिहितोऽत्र कुलपतिः ।", "sp": "वैखानस"},
{"c": "1", "t": "इदानीमेव दुहितरं शकुन्तलामतिथिसत्काराय नियुज्य दैवमस्याः प्रतिकूलं शमयितुं सोमतीर्थं गतः ।", "sp": "राजा"},
{"c": "1", "t": "भवतु । तामेव पश्यामि । सा खलु विदितभक्तिं मां महर्षेः करिष्यति ।", "sp": "वैखानस"},
{"c": "1", "t": "साधयामस्तावत् (इति सशिष्यो निष्क्रान्तः)", "sp": "राजा"},
{"c": "1", "t": "सूत चोदयाश्वान्पुण्याश्रमदर्शनेन तावदात्मानं पुनीमहे ।", "sp": "सूत"},
{"c": "1", "t": "यदाज्ञापयत्यायुष्मन् । (इति भूयो रथ एवं निरूपयति)", "sp": "राजा"},
{"c": "1", "t": "(समन्तादवलोक्य) सूत अकथितोऽपि ज्ञायत एव यथायमाश्रमाभोगस्तपोवनस्येति ।", "sp": "सूत"},
{"c": "1", "t": "कथमिव ।", "sp": "राजा"},
{"c": "1", "t": "किं न पश्यति भवान् ।इह हि"},
{"c": "1", "n": "14", "i": 13, "v": "नीवाराः शुकगर्भकोटरमुखभ्रष्टास्तरूणामधः  प्रस्निग्धाः क्वचिदिङ्गुदीफालभिदः सूच्यन्त एवोपलाः । विश्वासोपगमादभिन्नगतयः शब्दं सहन्ते मृगास्  तोयाधारपथाश्च वल्कलशिखानिष्यन्दरेखाङ्किताः ॥", "ch": {"n": "शार्दूलविक्रीडितम्"}},
{"c": "1", "n": "14", "i": 14, "v": "कुल्याम्भोभिः पवनचपलैः शाखिनो धौतमूला  भिन्नो रागः किसलयरुचामाज्यधूमोद्गमेन ।एते चार्वागुपवनभुवि छिन्नदर्भाङ्कुरायाम्  नष्टांशका हरिणशिशवो मन्दमन्दं चरन्ति ॥", "ch": {"n": "उपजातिः"}, "sp": "सूत"},
{"c": "1", "t": "सर्वमुपपन्नम् ।", "sp": "राजा"},
{"c": "1", "t": "(स्तोकमन्तरं गत्वा) तपोवननिवासिनामुपरोधो मा भूत् ।एतावत्येव रथं स्थापय यावदवतरामि ।", "sp": "सूत"},
{"c": "1", "t": "धृताः प्रग्रहाः ।अवतरत्वायुष्मान् ।", "sp": "राजा"},
{"c": "1", "t": "(अवतीर्य) सूत विनीतवेषेण प्रवेष्टव्यानि तपोवनानि नाम ।इदं तावद्गृह्यताम् । (इति सूतस्याभरणानि धनुश्चोपनीयार्पयति) सूत यावदाश्रमवासिनः प्रत्यवेक्ष्याहमुपावर्ते तावदार्द्रपृष्ठाः क्रियन्तां वाजिनः ।", "sp": "सूत"},
{"c": "1", "t": "तथा (इति निष्क्रान्तः)", "sp": "राजा"},
{"c": "1", "t": "(परिक्रम्यावलोक्य च)इदमाश्रमद्वारम् ।यावत्प्रविशामि (प्रविश्य । निमित्तं सूचयन्)"},
{"c": "1", "n": "15", "i": 15, "v": "शान्तमिदमाश्रमपदं स्फुरति च बाहुः कुतः फलमिहास्य ।अथवा भवितव्यानां द्वाराणि भवन्ति सर्वत्र ॥"},
{"c": "1", "t": "(नेपथ्ये)"},
{"c": "1", "t": "इत इतः सख्यौ ।", "sp": "राजा"},
{"c": "1", "t": "(कर्णं दत्त्वा)अये दक्षिणेन वृक्षवाटिकामालाप इव श्रूयते । यावदत्र गच्छामि । (परिक्रम्यावलोक्य च)अये एतास्तपस्विकन्यकाः स्वप्रमाणानुरूपैः सेचनघटैर्बालपादपेभ्यः पयो दातुमित एवाभिवर्तन्ते (निपुणं निरूप्य)अहो मधुरमासां दर्शनम् ।"},
{"c": "1", "n": "16", "i": 16, "v": "शुद्धान्तदुर्लभमिदं वपुराश्रमवासिनो यदि जनस्य । दूरीकृताः खलु गुणैरुद्यानलता वनलताभिः ॥", "ch": {"n": "आर्या"}},
{"c": "1", "t": "यावदिमां छायामाश्रित्य प्रतिपालयामि (इति विलोकयन्स्थितः)", "sp": "शकुन्तला"},
{"c": "1", "t": "इत इतः सख्यौ ।", "sp": "अनसूया"},
{"c": "1", "t": "हला शकुन्तले त्वत्तोऽपि तातकाश्यपस्याश्रमवृक्षकाः प्रियतरेति तर्कयामि । येन नवमालिकाकुसुमपेलवा अपि त्वमेतेषामालवालपूरणे नियुक्ता ।", "sp": "शकुन्तला"},
{"c": "1", "t": "न केवलं तातनियोग एव ।अस्ति मे सोदरस्नेहोऽप्येतेषु । (इति वृक्षसेचनं रूपयति)", "sp": "राजा"},
{"c": "1", "t": "कथमियं सा कण्वदुहिता ।असाधुदर्शी खलु तत्रभवान्काश्यपो य इमामाश्रमधर्मे नियुङ्क्ते ।"},
{"c": "1", "n": "17", "i": 17, "v": "इदं किलाव्याजमनोहरं वपुस्तपःक्षमं साधयितुं य इच्छति । ध्रुवं स नीलोत्पलपत्रधारया शमीलतां छेत्तुम् ऋषिर्व्यवस्यति ॥", "ch": {"n": "वंशस्थम्"}},
{"c": "1", "t": "भवतु । पादपान्तर्हित एव तावदेनां पश्यामि । (इति तथा करोति)", "sp": "शकुन्तला"},
{"c": "1", "t": "सखि अनसूये अतिपिनद्धेन वल्कलेन प्रियं वदया नियन्त्रितास्मि । शिथिलय तावदेतत् ।", "sp": "अनसूया"},
{"c": "1", "t": "तथा । (इति शिखिलयति)", "sp": "प्रियंवदा"},
{"c": "1", "t": "(सहासम्)अत्र पयोधरविस्तारयितृ आत्मनो यौवनमुपालभस्व । मां किमुपालभसे ।", "sp": "राजा"},
{"c": "1", "t": "काममननुरूपमस्य वपुषो वल्कलं न पुनरलंकारश्रियं न पुष्यति । कुतः"},
{"c": "1", "n": "18", "i": 18, "v": "सरसिजमनुविद्धं शैवलेनापि रम्यम्  मलिनमपि हिमांशोर्लक्ष्म लक्ष्मीं तनोति । इयमधिकमनोज्ञा वल्कलेनापि तन्वी किमिव हि मधुराणां मण्डनं नाकृतीनाम् ॥", "ch": {"n": "मालिनी"}, "sp": "शकुन्तला"},
{"c": "1", "t": "(अग्रतोऽवलोक्य)एष वातेरितपल्लवाङ्गुलीभिस्त्वरयतीव मां केसरवृक्षकः । यावदेनं संभावयामि (इति परिक्रामति)", "sp": "प्रियंवदा"},
{"c": "1", "t": "हला शकुन्तले अत्रेव तावन्मुहूर्तं तिष्ठ यावत्त्वयोपगतया लतासनाथ इव अयं केसरवृक्षकः प्रतिभाति ।"},
{"c": "1", "t": "अतः खलु प्रियंवदासि त्वम् ।", "sp": "राजा"},
{"c": "1", "t": "प्रियमपि तथ्यमाह शकुन्तलां प्रियंवदा ।अस्याः खलु"},
{"c": "1", "n": "19", "i": 19, "v": "अधरः किसलयरागः कोमलविटपानुकारिणौ बाहू । कुसुममिव लोभनीयं यौवनमङ्गेषु संनद्धम् ॥", "ch": {"n": "आर्या"}, "sp": "अनसूया"},
{"c": "1", "t": "हला शकुन्तले इयं स्वयं वरवधूः सहकारस्य त्वया कृतनामधेया वनज्योत्स्नेति नवमालिका ।एनां विस्मृतासि ।", "sp": "शकुन्तला"},
{"c": "1", "t": "तदात्मानमपि विस्मरिष्यामि । (लतामुपेत्यावलोक्य च) हला रमणीये खलु काल एतस्य लतापादपमिथुनस्य व्यतिकरः संवृत्तः । नवकुसुमयौवना वनज्योत्स्ना स्निग्धपल्लवतयोपभोगक्षमः सहकारः । (इति पश्यन्ती तिष्ठति)", "sp": "प्रियंवदा"},
{"c": "1", "t": "अनसूये जानासि किं शकुन्तला वनज्योत्स्नामतिमात्रं पश्यतीति ।", "sp": "अनसूया"},
{"c": "1", "t": "न खलु विभावयामि । कथय ।", "sp": "प्रि"},
{"c": "1", "t": "यथा वनज्योत्स्नानुरूपेण पादपेन संगता अपि नामैवमहमप्यात्मनोऽनुरूपं वरं लभेयेति ।", "sp": "शकु"},
{"c": "1", "t": "एष नूनं तवात्मगतो मनोरथः । (इति कलशमावर्जयति)", "sp": "राजा"},
{"c": "1", "t": "अपि नाम कुलपतेरियमसवर्णक्षेत्रसंभवा स्यात् ।अथवा कृतं संदेहेन"},
{"c": "1", "n": "20", "i": 20, "v": "असंशयं क्षत्रपरिग्रहक्षमा यदार्यमस्यामभिलाषि मे मनः । सतां हि संदेहपदेषु वस्तुषु प्रमाणमन्तःकरण प्रवृत्तयः ॥", "ch": {"n": "वंशस्थम्"}},
{"c": "1", "t": "तथापि तत्त्वत एनामुपलभ्ये ।", "sp": "शकु"},
{"c": "1", "t": "(ससंभ्रमम्)अम्भो । सलिलसेकसंभ्रमोद्गतो नवमालिकामुज्झित्वा वदनं मे मधुकरोऽभिवर्तते (इति भ्रमरबाधां रूपयति)", "sp": "राजा"},
{"c": "1", "t": "(सस्पृहम्)"},
{"c": "1", "n": "21", "i": 21, "v": "चलापाङ्गां दृष्टिं स्पृशसि बहुशो वेपथुमतीम्  रहस्याख्यायीव स्वनसि मृदु कर्णान्तिकचरः । करौ व्याधुन्वत्याः पिबसि रतिसर्वस्वमधरम्  वयं तत्त्वान्वेषान्मधुकर हतास्त्वं खलु कृती ॥", "ch": {"n": "शिखरिणी"}},
{"c": "1", "t": "न एष ध्र्ष्टो विरमति ।अन्यतो गमिष्यामि । कथमितोऽप्यागच्छति । हला परित्रायेथां मामनेन दुर्विनीतेन मधुकरेणाभिभूयमानाम् ।", "sp": "उभे"},
{"c": "1", "t": "(सस्मितम्) के आवां परित्रातुम् । दुष्यंतमाक्रन्द । राजरक्षितव्यानि तपोवनानि नाम ।"},
{"c": "1", "t": "राजा अवसरोऽयमात्मानं प्रकाशयितुम् । न भेतव्यं न भेतव्यम्  (इत्यर्धोक्ते स्वगतम्) राजभावस्त्वभिज्ञातो भवेत् । भवत्वेवं तावदभिधास्ये ।", "sp": "शकु"},
{"c": "1", "t": "(पदान्तरे स्थित्वा ।सदृष्टिक्षेपम्) कथमितोऽपि मामनुसरति ।", "sp": "राजा"},
{"c": "1", "t": "(सत्वरमुपसृत्य)आः"},
{"c": "1", "n": "22", "i": 22, "v": "कः पौरवे वसुमतीं शासति शासितरि दुर्विनीतानाम् ।अयमाचरत्यविनयं मुग्धासु तपस्विकन्यासु ॥", "ch": {"n": "आर्या"}},
{"c": "1", "t": "(सर्वा राजानं दृष्टा किंचिदिव संभ्रान्ताः)", "sp": "अनसूया"},
{"c": "1", "t": "आर्यण्न खलु किमप्यत्याहितम् ।इयं नौ प्रियसखी मधुकरेणाभिभूयमाना कातरीभूता । (इति शकुन्तलां दर्शयति)", "sp": "राजा"},
{"c": "1", "t": "(शकुन्तलाभिमुखो भूत्वा)अपि तपो वर्धते ।"},
{"c": "1", "t": "(शकुन्तला साध्वसादवचना तिष्ठति)", "sp": "अनसूया"},
{"c": "1", "t": "इदानीमतिथिविशेषलाभेन । हला शकुन्तले गच्छोटजम् । फलमिश्रमर्घमुपहर ।इदं पादोदकं भविष्यति ।", "sp": "राजा"},
{"c": "1", "t": "भवतीनां सूनृतया एव कृतमातिथ्यम् ।", "sp": "प्रियंवदा"},
{"c": "1", "t": "तेन ह्यस्यां प्रछायशीतलायां सप्तपर्णवेदिकायां मुहूर्तमुपविश्य परिश्रमविनोदं करोत्वार्यः ।", "sp": "राजा"},
{"c": "1", "t": "नूनं यूयमप्यनेन कर्मणा परिश्रान्ताः ।", "sp": "अनसूया"},
{"c": "1", "t": "हला शकुन्तले उचितं नः पर्युपासनमतिथीनाम् ।अत्रोपविशामः (इति सर्वा उपविशन्ति)", "sp": "शकु"},
{"c": "1", "t": "(आत्मगतम्) किं नु खल्विमं प्रेक्ष्य तपोवनविरोधिनो विकारस्य गमनीयास्मि संवृत्ता ।", "sp": "राजा"},
{"c": "1", "t": "(सर्वा विलोक्य)अहो समवयोरूपरमणीयं भवतीनां सौहार्दम् ।", "sp": "प्रि"},
{"c": "1", "t": "(जनान्तिकम्)अनसूये को नु खल्वेष चतुरगम्भीराकृतिर्मधुरं प्रियमालपन्प्रभाववानिव लक्ष्यते ।", "sp": "अन"},
{"c": "1", "t": "सखि मम अप्यस्ति कौतूहलम् । पृच्छामि तावदेनम्"},
{"c": "1", "t": "(प्रकाशम्)"},
{"c": "1", "t": "आर्यस्य मधुरालापजनितो विश्रम्भो मां मन्त्रयते कतम आर्येण राजर्षिवंशोऽलंक्रियते कतमो वा विरहपर्युत्सुकजनः कुतो देशः किं निमित्तं वा सुकुमारतरोऽपि तपोवनगमनपरिश्रमस्यात्मा पदमुपनीतः ।", "sp": "शकु"},
{"c": "1", "t": "(आत्मगतम्) हृदय मोत्ताम्य ।एषा त्वया चिन्तितान्यनसूया मन्त्रयते ।", "sp": "राजा"},
{"c": "1", "t": "(आत्मगतम्) कथमिदानीमात्मानं निवेदयामि कथं वात्मापहारं करोमि । भवतु ।एवं तावदेनां वक्ष्ये । (प्रकाशम्) भवति यः पौरवेण राज्ञा धर्माधिकारे नियुक्तः सोऽहमविघ्नक्रियोपलम्भाय धर्मारण्यमिदमायातः ।"},
{"c": "1", "t": "(शकुन्तला शृङ्गारलज्जां रूपयति)", "sp": "अन"},
{"c": "1", "t": "(उभयोराकारं विदित्वा । जनान्तिकम्) हला शकुन्तले यद्यत्राद्य तातः संनिहितो भवेत् ।", "sp": "शकु"},
{"c": "1", "t": "ततः किं भवेत् ।", "sp": "सख्यौ"},
{"c": "1", "t": "इमं जीवितसर्वस्वेनाप्यतिथिविशेषं कृतार्थं करिष्यति ।", "sp": "शकु"},
{"c": "1", "t": "युवामपेतम् । किमपि हृदये कृत्वा मत्रयेथे । न युवयोर्वचनं श्रोष्यामि ।", "sp": "राजा"},
{"c": "1", "t": "वयमपि तावद्भवत्योः सखीगतं किमपि पृच्छामः ।", "sp": "सक्क्यौ"},
{"c": "1", "t": "आर्य अनुग्रह इवेयमभ्यर्थना ।", "sp": "राजा"},
{"c": "1", "t": "भगवान्काश्यपः शाश्वते ब्रह्मणि स्थित इति प्रकाशः ।इयं च वः सखी तदात्मजेति कथमेतत् ।", "sp": "अनसूया"},
{"c": "1", "t": "शृणोत्वार्यः ।अस्ति कोऽपि कौशिक इति गोत्रनामधेयो महाप्रभावो राजर्षिः ।", "sp": "राजा"},
{"c": "1", "t": "अस्ति । श्रूयते ।", "sp": "अन"},
{"c": "1", "t": "तमावयोः प्रियसख्याः प्रभवमवगच्छ ।उज्झितायाः शरीरसंवर्धनादिभिस्तातकाश्यपोऽस्याः पिता ।", "sp": "राजा"},
{"c": "1", "t": "उज्झितशब्देन जनितं मे कौतूहलम् ।आमूलात्श्रोतुमिच्छामि ।", "sp": "अन"},
{"c": "1", "t": "शृणोत्वार्यः । गौतमीतीरे पुरा किल तस्य राजर्षेरुग्रे तपसि वर्तमानस्य किमपि जातशङ्कैर्देवैर्मेनका नामाप्सराः प्रेषिता नियमविघ्नकारिणी ।", "sp": "राजा"},
{"c": "1", "t": "अस्त्येतदन्यसमाधिभीरुत्वं देवानाम् ।"},
{"c": "1", "t": "अनसूया  ततो वसन्तोदारसमये तस्या उन्मादयितृ रूपं प्रेक्ष्य  (इत्यर्धोक्ते लज्जया विरमति)", "sp": "राजा"},
{"c": "1", "t": "परस्ताज्ज्ञायत एव । सर्वथाप्सरःसंभवैषा ।", "sp": "अनसूया"},
{"c": "1", "t": "अथ किम् ।", "sp": "राजा"},
{"c": "1", "t": "उपपद्ये ।"},
{"c": "1", "n": "23", "i": 23, "v": "मानुषीषु कथं वा स्यादस्य रूपस्य संभवः । न प्रभातरलं ज्योतिरुदेति वसुधातलात् ॥", "ch": {"n": "अनुष्टुप्"}},
{"c": "1", "t": "(शकुन्तलाधोमुखी तिष्ठति)", "sp": "राजा"},
{"c": "1", "t": "(आत्मगतम्) लब्धावकाशो मे मनोरथः । किं तु सख्या परिहासोदाहृतां वरप्रार्थनां श्रुत्वा धृतद्वैधीभावकातरं मे मनः ।", "sp": "प्रि"},
{"c": "1", "t": "(सस्मितं शकुन्तलां विलोक्य नायकाभिमुखी भूत्वा)"},
{"c": "1", "t": "पुनरपि वक्तुकाम इवार्यः ।"},
{"c": "1", "t": "(शकुन्तलां सखीमङ्गुल्या तर्जयति)", "sp": "राजा"},
{"c": "1", "t": "सम्यगुपलक्षितं भवत्या ।अस्ति नः सच्चरितश्रवणलोभादन्यदपि प्रष्टव्यम् ।", "sp": "प्रि"},
{"c": "1", "t": "अलं विचार्य ।अनियन्त्रणानुयोगस्तपस्विजनो नाम ।", "sp": "राजा"},
{"c": "1", "t": "इत्सखीं ते ज्ञातुमिच्छामि ।"},
{"c": "1", "n": "24", "i": 24, "v": "वैखानसं किमनया व्रतमाप्रदानाद्  व्यापाररोधि मदनस्य निषेवितव्यम् ।अत्यन्तमात्मसदृशेक्षणवल्लभाभिर् आहो निवत्स्यति सम हरिणाङ्गनाभि ॥", "ch": {"n": "वसन्ततिलका"}, "sp": "प्रि"},
{"c": "1", "t": "आर्य धर्मचरणेऽपि परवशोऽयं जनः । गुरोः पुनरस्या अनुरूपवरप्रदाने संकल्पः ।", "sp": "राजा"},
{"c": "1", "t": "(आत्मगतम्)अन्दुरवापेयं खलु प्रार्थना ।"},
{"c": "1", "n": "25", "i": 25, "v": "भव हृदय साभिलाषं संप्रति संदेह निर्णयो जातः ।आशङ्कसे यदग्निं तदिदं स्पर्शक्षमं रत्नम् ॥", "ch": {"n": "आर्या"}, "sp": "शकु"},
{"c": "1", "t": "(सरोषमिव)अनसूये गमिष्याम्यहम् ।", "sp": "अन"},
{"c": "1", "t": "किं निमित्तम् ।", "sp": "शकु"},
{"c": "1", "t": "इमामसंबद्धप्रलापीं प्रियंवदामार्यायै गौतम्यै निवेदयिष्यामि ।", "sp": "अन"},
{"c": "1", "t": "सखि न युक्तमकृतसत्कारमतिथिविशेषं विसृज्य स्वछन्दतो गमनम् ।"},
{"c": "1", "t": "(शकुन्तला न किंचिदुक्त्वा प्रस्थितैव)", "sp": "राजा"},
{"c": "1", "t": "(ग्रहीतुमिच्छन्निगृह्यात्मानम् ।आत्मगतम्)अहो चेष्टा प्रतिरूपिका कामिजनमनोवृत्तिः ।अहं हि"},
{"c": "1", "n": "26", "i": 26, "v": "अनुयास्यन्मुनितनयां सहसा विनयेन वारितप्रसरः । स्थानादनुच्चलन्नपि गत्वेव पुनः प्रतिनिवृत्तः ॥", "ch": {"n": "आर्या"}, "sp": "प्रि"},
{"c": "1", "t": "(शकुन्तलां निरुध्य) हला न ते युक्तं गन्तुम् ।", "sp": "शकु"},
{"c": "1", "t": "(सभ्रूभङ्गम्) किं निमित्तम् ।", "sp": "प्रि"},
{"c": "1", "t": "वृक्षसेचने द्वे दारयसि मे ।एहि तावत् ।आत्मानं मोचयित्वा ततो गमिष्यसि (इति बलादेनां निवर्तयति)", "sp": "राजा"},
{"c": "1", "t": "भद्रे वृक्षसेचनादेव परिश्रान्तामत्रभवतीं लक्षये । तथा ह्यस्याः"},
{"c": "1", "n": "27", "i": 27, "v": "स्रस्तांसावतिमात्रलोहिततलौ बाहू घटोत्क्षेपणादद्यापि स्तनवेपथुं जनयति श्वासः प्रमाणाधिकः । बद्धं कर्णशिरीषरोधि वदने धर्माम्भसां जालकं बन्धे स्रंसिनि चैकहस्तयमिताः पर्याकुला मूर्धजाः ॥", "ch": {"n": "शार्दूलविक्रीडितम्"}},
{"c": "1", "t": "तदहमेनामनृणां करोमि (इति अङ्गुलीयं दातुमिच्छति)"},
{"c": "1", "t": "(उभे नाममुद्राक्षराण्यनुवाच्य परस्परमवलोकयतः)", "sp": "राजा"},
{"c": "1", "t": "अलमस्मानन्यथा संभाव्य । राज्ञः परिग्रहोऽयमिति राजपुरुषं मामवगच्छथ ।", "sp": "प्रि"},
{"c": "1", "t": "तेन हि नार्हत्यङ्गुलीयकमङ्गुलीवियोगम् ।आर्यस्य वचनेनानृणेदानीमेषा । (किंचिद्विहस्य) हला शकुन्तले मोचितास्यनुकम्पिनार्येण ।अथवा महाराजेन । गच्छेदानीम् ।", "sp": "शकु"},
{"c": "1", "t": "(आत्मगतम्) यद्यात्मनः प्रभविष्यामि ।"},
{"c": "1", "t": "(प्रकाशम्) का त्वं विस्रष्टव्यस्य रोद्धव्यस्य वा ।", "sp": "राजा"},
{"c": "1", "t": "(शकुन्तलां विलोक्य ।आत्मगतम्) किं नु खलु यथा वयमस्यामेवमियमप्यस्मान्प्रति स्यात् ।अथवा लब्धावकाशा मे प्रार्थना । कुतः ।"},
{"c": "1", "n": "28", "i": 28, "v": "वाचं न मिश्रयति यद्यपि मद्वचोभिः  कर्णं ददात्यभिमुखं मयि भाषमाणे । कामं न तिष्ठति मदाननसंमुखीनाम्  भूयिष्ठमन्यविषया न तु दृष्टिरस्याः ॥", "ch": {"n": "वसन्ततिलका"}},
{"c": "1", "t": "(नेपथ्ये)"},
{"c": "1", "t": "भो भोस्तपस्विनः संनिहितास्तपोवनसत्त्वरक्षायै भवत । प्रत्यासन्नः किल मृग या विहारी पार्थिवो दुष्यन्तः ।"},
{"c": "1", "n": "29", "i": 29, "v": "तुरगखुरहतस्तथा हि रेणुर्विटपविषक्तजलार्द्रवल्कलेषु । पतति परिणतारुणप्रकाशः शलभसमूह इवाश्रमद्रुमेषु ॥", "ch": {"n": "पुष्पिताग्रा"}},
{"c": "1", "t": "अपि च ।"},
{"c": "1", "n": "30", "i": 30, "v": "तीव्राघातप्रतिहततरुस्कन्धलग्नैकदन्तः  पादाकृष्टव्रततिवलयासङ्गसंजातपाशः । मूर्तो विघ्नस्तपस इव नो भिन्नसारङ्गयूथो  धर्मारण्यं प्रविशति गजः स्यन्दनालोकभीतः ॥", "ch": {"n": "मन्दाक्रान्ता"}},
{"c": "1", "t": "(सर्वाः कर्णं दत्त्वा किंचिदिव संभ्रान्ताः)", "sp": "राजा"},
{"c": "1", "t": "(आत्मगतम्)अहो धिक्पौरा अस्मदन्वेषिणस्तपोवनमुपरुन्धन्ति । भवतु । प्रतिगमिष्यामस्तावत् ।", "sp": "सख्यौ"},
{"c": "1", "t": "आर्य अनेनारण्यकवृत्तान्तेन पर्याकुलाः स्मः ।अनुजानीहि न उटजगमनाय ।", "sp": "राजा"},
{"c": "1", "t": "(ससंभ्रमम्) गच्छन्तु भवत्यः । वयमप्याश्रमपीडा यथा न भवति तथा प्रयतिष्यामहे ।"},
{"c": "1", "t": "(सर्वे उत्तिष्ठन्ति)", "sp": "सख्यौ"},
{"c": "1", "t": "आर्य असंभावितातिथिसत्कारं भूयोऽपि प्रेक्षणनिमित्तं लज्जामहे आर्यं विज्ञापयितुम् ।", "sp": "राजा"},
{"c": "1", "t": "मा मैवम् । दर्शनेनैव भवतीनां पुरस्कृतोऽस्मि ।"},
{"c": "1", "t": "शकु अनसूये अभिनवकुशसूच्या परीक्षतं चरणं कुरबकशाखापरिलग्नं च वल्कलम् । तावत्परिपालयत मां यावदेतन्मोचयामि ।"},
{"c": "1", "t": "(शकुन्तला राजानमवलोकयन्ती सव्याजं विलम्ब्य सह सखीभ्यां निष्क्रान्ता)", "sp": "राजा"},
{"c": "1", "t": "मन्दौत्सुक्योऽस्मि नगरगमनं प्रति । यावदनुयात्रिकान्समेत्य नातिदूरे तपोवनस्य निवेशयेयम् । न खलु शक्नोमि शकुन्तलाव्यापारादात्मानं निवर्तयितुम् । मम हि"},
{"c": "1", "n": "31", "i": 31, "v": "गच्छति पुरः शरीरं धावति पश्चादसंस्तुतं चेतः । चीनांशुकमिव केतोः प्रतिवातं नीयमानस्य ॥", "ch": {"n": "आर्या"}},
{"c": "1", "t": "(इति निष्क्रान्ताः सर्वे)"},
{"c": "2", "t": "(ततह प्रविशति विषण्णो विदूषकः)", "sp": "विदूषक"},
{"c": "2", "t": "(निःश्वस्य) भो दिस्टम् ।एतस्य मृगयाशीलस्य राज्ञो वयस्यभावेन निर्विण्णोऽस्मि ।अयं मृगोऽयं वहारोऽयं शार्दूल इति मध्याह्नेऽपि ग्रीष्मविरलपादपछायासु वनराजिष्वाहिण्डयते अटतीतोऽटवी । पत्रसंकरकषायाणि कदुष्णानि गिरिनदीजलानि पीयन्ते ।अनियतवेलं शूल्यमांसभूयिष्ठ आहारो भुज्यते । तुरगानुधावनकण्डितसंधे रात्रावपि निकामं शयितव्यं नास्ति । ततो महत्येव प्रत्यूषे दास्याः पुत्रैः शकुनिलुब्धकैर्वनग्रहणकोलाहलेन प्रतिबोधितोऽस्मि ।इयतेदानीमपि पीडा न किष्क्रामति । ततो गण्डस्योपरि पिण्डकः संवृत्तः । ह्यः किलास्मास्ववहीनेषु तत्र भवतो मृगानुसारेणाश्रमपदं प्रविष्टस्य तापसकन्यका शकुन्तला ममाधन्यतया दर्शिता । सांप्रतं नगरगमनाय मनः कथमपि न करोति ।अद्य अपि तस्य तामेव चिन्तयतोऽक्ष्णोः प्रभातमासीत् । का गतिः । यावत्तं कृताचारपरिक्रमं पश्यामि । (इति परिक्रम्यावलोक्य च)"},
{"c": "2", "t": "एष बाणासनहस्ताभिर्यवनीभिर्वनपुष्पमालाधारिणीभिः परिवृत इत एवागछति प्रियवयस्यः । भवतु ।अङ्गभङ्गविकल इव भूत्वा स्थास्यामि । यद्येवमपि नाम विश्रमं लभेय । (इति दण्डकाष्ठमवलम्ब्य स्थितः)\n(ततः प्रविशति यथानिर्दिष्टपरिवारो राजा)"},
{"c": "2", "t": "राजा"},
{"c": "2", "n": "1", "i": 32, "v": "कामं प्रिया न सुलभा मनस्तु तद्भावदर्शनाश्वासि ।अकृतार्थेऽपि मनसिजे रतिमुभयप्रार्थना कुरुते ॥", "ch": {"n": "आर्या"}},
{"c": "2", "t": "(स्मितं कृत्वा)एवमात्माभिप्रायसंभावितेष्टजनचित्तवृत्तिः प्रार्थिता विडम्ब्यते ।"},
{"c": "2", "n": "2", "i": 33, "v": "स्निग्धं वीक्षितमन्यतोऽपि नयने यत्प्रेरयन्त्या तया  यातं यच्च नितम्बयोर्गुरुतया मन्दं विलासादिव । मा गा इत्युपरुद्धया यदपि सा सासूयमुक्ता सखी  सर्वं तत्किल मत्परायणमहो कामी स्वतां पश्यति ॥", "ch": {"n": "शार्दूलविक्रीडितम्"}, "sp": "विदूषक"},
{"c": "2", "t": "(तथास्थित एव) भो वयस्य न मे हस्तपादं प्रसरति तद्वान्मात्रेण जापयिष्यामि । जयतु जयतु भवान् ।", "sp": "राजा"},
{"c": "2", "t": "कुतोऽयं गात्रोपघातः ।", "sp": "विदु"},
{"c": "2", "t": "कुतः किल स्वयमक्ष्याकुलीकृत्याश्रुकारणं पृच्छसि ।", "sp": "रा"},
{"c": "2", "t": "न खल्ववगच्छामि ।", "sp": "विदु"},
{"c": "2", "t": "भो वयस्य यद्वेतसः कुब्जलीलां विडम्बयति तत्किमात्मनः प्रभावेण ननु नदीवेगस्य ।", "sp": "रा"},
{"c": "2", "t": "नदीवेगस्तत्र कारणम् ।", "sp": "विदु"},
{"c": "2", "t": "मम अपि भवान् ।", "sp": "रा"},
{"c": "2", "t": "कथमिव ।", "sp": "विदु"},
{"c": "2", "t": "एवं राजकार्याण्युज्झित्वैतादृश आकुलप्रदेशे वनचरवृत्तिना त्वया भवितव्यम् । यत्सत्यं प्रत्यहं श्वापदसमुत्सारणैः संक्षोभितसंधिबन्धानां मम गात्राणामनीशोऽस्मि संवृत्तः । तत्प्रसीद मे ।एकाहमपि तावद्विश्रम्यताम् ।", "sp": "राजा"},
{"c": "2", "t": "(स्वगतम्)अयं चैवमाह । मम अपि काश्यपसुतामनुस्मृत्य मृगयाविक्लवं चेतः । कुतः"},
{"c": "2", "n": "3", "i": 34, "v": "न नमयितुमधिज्यमस्मि शक्तो धनुरिदमाहितसायकं मृगेषु । सहवसतिमुपेत्य यैः प्रियायाः कृत इव मुग्धविलोकोपदेशः ॥", "sp": "विदु"},
{"c": "2", "t": "(राज्ञो मुखं विलोक्य)अत्रभवान्किमपि हृदये कृत्वा मन्त्रयते ।अरण्ये मया रुदितमासीत् ।", "sp": "रा"},
{"c": "2", "t": "(सस्मितम्) किमन्यत् ।अनतिक्रमणीयं मे सुहृद्वाक्यमिति स्थितोऽस्मि ।", "sp": "विदु"},
{"c": "2", "t": "चिरं जीव । (इति गन्तुमिछति)", "sp": "रा"},
{"c": "2", "t": "वयस्य तिष्ठ । सावशेषं मे वचः ।", "sp": "विदु"},
{"c": "2", "t": "आज्ञापयतु भवान् ।", "sp": "रा"},
{"c": "2", "t": "विश्रान्तेन भवता मम अप्येकस्मिन्ननायासे कर्मणि सहायेन भवितव्यम् ।", "sp": "विदु"},
{"c": "2", "t": "किं मोदकखादिकायाम् । तेन ह्ययं सुगृहीतः क्षणः ।", "sp": "रा"},
{"c": "2", "t": "यत्र वक्ष्यामि । कः कोऽत्र भोः ।"},
{"c": "2", "t": "(प्रविश्य)", "sp": "दौवारिक"},
{"c": "2", "t": "(प्रणम्य)आज्ञापयतु भर्त्ता ।", "sp": "रा"},
{"c": "2", "t": "रैवतक सेनापतिस्तावदाहूयताम् ।", "sp": "दौ"},
{"c": "2", "t": "तथा । (इति निष्क्रम्य सेनापतिना सह पुनः प्रविश्य)एष आज्ञावचनोत्कण्ठो भर्तेतोदत्तदृष्टिरेव तिष्ठति ।उपसर्पत्वार्यः ।", "sp": "सेएना"},
{"c": "2", "t": "(राजानमवलोक्य) दृष्टदोषा अपि स्वामिनि मृगया केवलं गुण एव संवृत्ता । तथा हि देवः"},
{"c": "2", "n": "4", "i": 35, "v": "अनवरतधनुर्ज्यास्फालनक्रूरपूर्व रविकिरणसहिष्णु स्वेदलेशैरभिनम् ।अपचितमपि गात्रं व्यायतत्वादलक्ष्यं गिरिचर इव नागः प्राणसारं बिभर्ति ॥", "ch": {"n": "मालिनी"}},
{"c": "2", "t": "(उपेत्य) जयतु जयतु स्वामी । गृहीतश्वापदमरण्यम् । किमन्यत्रावस्थीयते ।", "sp": "राजा"},
{"c": "2", "t": "मन्दोत्साहः कृतोऽस्मि मृगयापवादिना माधव्येन ।", "sp": "सेनापति"},
{"c": "2", "t": "(जनान्तिकम्) सखे स्थिरप्रतिबन्धो भव ।अहं तावत्स्वामिनश्चित्तवृत्तिमनुवर्तिष्ये । (प्रकाशम्) प्रलपत्वेष वैधेयः । ननु प्रभुरेव निदर्शनम् ।"},
{"c": "2", "n": "5", "i": 36, "v": "मेदश्छेदकृशोदरं लघु भवत्युत्थानयोग्यं वपुः  सत्त्वानामपि लक्ष्यते विकृतिमच्चित्तं भयक्रोधयोः ।उत्कर्षः स च धन्विनां यदिषवः सिध्यन्ति लक्ष्ये चले  मिथ्या एव व्यसनं वदन्ति मृगयामीदृग्विनोदः कुतः ॥", "ch": {"n": "शार्दूलविक्रीडितम्"}, "sp": "विदु"},
{"c": "2", "t": "अपेहि रे उत्साहहेतुक ।अत्रभवान्प्रकृतिमापन्नः । त्वं तावदटवीतोऽटवीमाहिण्डमानो नरनासिकालोलुपस्य जीर्णऋक्षस्य कस्य अपि मुखे पतिष्यसि ।", "sp": "रा"},
{"c": "2", "t": "भद्र सेनापते आश्रमसंनिकृष्टे स्थिताः स्मः ।अतस्ते वचो नाभिनन्दामि ।अद्य तावत् ।"},
{"c": "2", "n": "6", "i": 37, "v": "गाहन्तां महिषा निपानसलिलं शृङ्गैर्मुहुस्ताडितम्  छायाबद्धकदम्बकं मृगकुलं रोमन्थमभ्यस्यतु । विश्रब्धं क्रियतां वहारततिभिर्मुस्ताक्षतिः पल्वले  विश्रामं लभतामिदं च शिथितलज्याबन्धमस्मद्धनुः ॥", "ch": {"n": "शार्दूलविक्रीडितम्"}, "sp": "सेनापति"},
{"c": "2", "t": "यत्प्रभविष्णवे रोचते ।", "sp": "रा"},
{"c": "2", "t": "तेन हि निवर्तय पूर्वगतान्वनग्राहिणः । यथा न मे सैनिकास्तपोवनमुपरुन्धन्ति तथा निषेद्धव्याः । पश्य ।"},
{"c": "2", "n": "7", "i": 38, "v": "शमप्रधानेषु तपोधनेषु गूढं हि दातात्मकमस्ति तेजः । स्पर्शानुकूलेव सूर्यकान्तास्तदन्यतेजोऽभिभवाद्वमन्ति ॥", "ch": {"n": "उपेन्द्रवज्रा"}, "sp": "सेना"},
{"c": "2", "t": "यदाज्ञापयति स्वामी ।", "sp": "विदु"},
{"c": "2", "t": "विध्वंसतां ते उत्साहवृत्तान्तः ।"},
{"c": "2", "t": "(निष्क्रान्तः सेनापतिः)", "sp": "राजा"},
{"c": "2", "t": "(परिजनं विलोक्य)अपनयन्तु भवत्यो मृगयावेशम् । रैवतक त्वमपि स्वं नियोगमशून्यं कुरु ।", "sp": "परिजन"},
{"c": "2", "t": "यद्देव आज्ञापयति । (इति निष्क्रान्तः)", "sp": "विदु"},
{"c": "2", "t": "कृतं भवता निर्मक्षिकम् । सांप्रतमेतस्मिन्पादपछायाविरचितवितानसनाथे शिलातले निषीदतु भवान्यावदहमपि सुखासीनो भवामि ।", "sp": "राजा"},
{"c": "2", "t": "गच्छाग्रतः ।", "sp": "विदु"},
{"c": "2", "t": "एतु भवान् ।"},
{"c": "2", "t": "(इत्युभौ परिक्रम्योपविष्टौ )", "sp": "रा"},
{"c": "2", "t": "माधव्य अनवाप्तचक्षुः फलोऽसि । येन त्वया दर्शनीयं न दृष्टम् ।", "sp": "विदु"},
{"c": "2", "t": "ननु भवानग्रतो मे वर्तते ।", "sp": "रा"},
{"c": "2", "t": "सर्वः कान्तमात्मीयं पश्यति ।अहं तु तामाश्रमललामभूतां शकुन्तलामधिकृत्य ब्रवीमि ।", "sp": "विदु"},
{"c": "2", "t": "(स्वगतम्) भवतु ।अस्यावसरं न दास्ये ।"},
{"c": "2", "t": "(प्रकाशम्) भो वयस्य ते तापसकन्यकाभ्यर्थनीया दृश्यते ।", "sp": "रा"},
{"c": "2", "t": "सखे न परिहार्ये वस्तुनि पौरवाणां मनः प्रवर्तते ।"},
{"c": "2", "n": "8", "i": 39, "v": "सुरयुवतिसंभवं किल मुनेरपत्यं तदुज्झिताधिगतम् ।अर्कस्योपरि शिथिलं च्युतमिव नवमालिकाकुसुमम् ॥", "ch": {"n": "उद्गीतिः"}, "sp": "विदु"},
{"c": "2", "t": ")विहस्य) यथा कस्य अपि पिण्डखर्जूरैरुद्वेजितस्य तिण्ड्याम् (तिन्तिण्याम्)अभिलाषो भवेत्तथा स्त्रीरत्नपरिभोगिणः भवत इयमभ्यर्थना ।", "sp": "रा"},
{"c": "2", "t": "न तावदेनां पश्यामि येनैवमवादीः ।", "sp": "विदु"},
{"c": "2", "t": "तत्खलु रमणीयं यद्भवतोऽपि विस्मयमुत्पादयति ।", "sp": "रा"},
{"c": "2", "t": "वयस्य किं बहुना ।"},
{"c": "2", "n": "9", "i": 40, "v": "चित्रे निवेश्ये परिकल्पितसत्त्वयोगा  रूपोच्चयेन मनसा विधिना कृता नु । स्त्रीरत्नसृष्टिरपरा प्रतिभाति सा मे  धातुर्विभुत्वमनुचिन्त्य वपुश्च तस्याः ॥", "ch": {"n": "वसन्ततिलका"}, "sp": "विदु"},
{"c": "2", "t": "यद्येवं प्रत्यादेश इदानीं रूपवतीनाम् ।", "sp": "रा"},
{"c": "2", "t": "इदं च मे मनसि वर्तते ।"},
{"c": "2", "n": "10", "i": 41, "v": "अनाघ्रातं पुष्पं किसलयमलूनं कररुहैरनाविद्धं रत्नं मधु नवमनास्वादितरसम् ।अखण्डं पुष्यानां फलमिव च तद्रूपमनघं न जाने भोक्तारं कमिह समुपस्थास्यति विधिः ॥", "ch": {"n": "शिखरिणी"}, "sp": "विदु"},
{"c": "2", "t": "तेन हि लघु परित्रायतामेनां भवान् । मा कस्य अपि तपस्विन इङ्गुदीतैरचिक्कणशीर्षस्य हस्ते पतिष्यति ।", "sp": "रा"},
{"c": "2", "t": "परवती खलु तत्रभवती । न च संनिहितोऽत्र गुरुजनः ।", "sp": "विदु"},
{"c": "2", "t": "अथ भवन्तमन्तरेण कीदृशस्तस्या दृष्टिरागः ।", "sp": "राजा"},
{"c": "2", "t": "निसर्गादेवाप्रगल्भस्तपस्विकन्याजनः । तथापि तु"},
{"c": "2", "n": "11", "i": 42, "v": "अभिमुखे मयि संहृतमीक्षितं हसितमन्यनिमितकृतोदयम् । विनयवारितवृत्तिरतस्तया न विवृतो मदनो न च संवृतः ॥", "ch": {"n": "द्रुतविलम्बितम्"}, "sp": "विदु"},
{"c": "2", "t": "न खलु दृष्टमात्रस्य तवाङ्कं समारोहति ।", "sp": "राजा"},
{"c": "2", "t": "मिथः प्रस्थाने पुनः शालीनतया अपि काममाविष्कृतो भावस्तत्रभवत्या । तथा हि ।"},
{"c": "2", "n": "12", "i": 43, "v": "दर्भाङ्कुरेण चरणः क्षत इत्यखाण्डे तन्वी स्थिता कतिचिदेव पदानि गत्वा ।आसीद्विवृत्तवदना च विमोचयन्ती शाखासु वल्कलमसक्तमपि द्रुमाणाम् ॥", "ch": {"n": "वसन्ततिलका"}, "sp": "विदु"},
{"c": "2", "t": "तेन हि गृहीतपाथेयो भव । कृतं त्वयोपवनं तपोवनमिति पश्यामि ।", "sp": "रा"},
{"c": "2", "t": "सखे तपस्विभिः कैश्चित्परिज्ञातोऽस्मि । चिन्तय तावत्केनापदेशेन पुनराश्रमपदं गच्छामः ।", "sp": "विदु"},
{"c": "2", "t": "कोऽपरोऽपदेशो युष्माकं राज्ञाम् । नीवारषष्ठभागमस्माकमुपहरन्त्विति ।", "sp": "रा"},
{"c": "2", "t": "मूर्ख अन्यमेव भागधेयमेते तपस्विनो निर्वपन्ति यो रत्नराशीनपि विहायाभिनन्द्यते । पश्य ।"},
{"c": "2", "n": "13", "i": 44, "v": "यदुत्तिष्ठति वर्णेभ्यो नृपाणां क्षयि तत्फलम् । तपःषड्भागमक्षय्यं ददत्यारण्यका हि नः ॥", "ch": {"n": "अनुष्टुप्"}},
{"c": "2", "t": "(नेपथ्ये)"},
{"c": "2", "t": "हन्त सिद्धार्थौ स्वः ।", "sp": "रा"},
{"c": "2", "t": "(कर्णं दत्त्वा)अये धीरप्रशान्तस्वरैस्तपस्विभिर्भवितव्यम् ।"},
{"c": "2", "t": "(प्रविश्य)"},
{"c": "2", "t": "जयतु जयतु भर्ता ।एतौ द्वौ ऋषिकुमारौ प्रतीहारभूमिमुपस्थितौ ।", "sp": "राजा"},
{"c": "2", "t": "तेन ह्यविलम्बितं प्रवेशय तौ ।", "sp": "दौवारिक"},
{"c": "2", "t": "एष प्रवेशयामि । (इति निष्क्रम्य र्षिकुमाराभ्यां सह प्रविश्य)"},
{"c": "2", "t": "(उभौ राजानं विलोकयतः)", "sp": "प्रथमः"},
{"c": "2", "t": "अहो दीप्तिमतोऽपि विश्वसनीयतयास्य वपुषः ।अथवा उपपन्नमेतदस्मिन्न् ऋषिभ्यो नातिभिन्ने राजनि । कुतः"},
{"c": "2", "n": "14", "i": 45, "v": "अध्याक्रान्ता वसतिरमुना अप्याश्रमे सर्वभोग्ये  रक्षायोगादयमपि तपः प्रत्यहं संचिनोति ।अस्यापि द्यां स्पृशति वशिनश्चारणद्वन्द्वगीतः  पुण्यःशब्दो मुनिरिति मुहुह्ः केवलं राजपूर्वः ॥", "ch": {"n": "मन्दाक्रान्ता"}, "sp": "द्वितीयः"},
{"c": "2", "t": "गौतम अयं स बलभित्सखो दुष्यन्तः ।", "sp": "प्रथम"},
{"c": "2", "t": "अथ किम् ।", "sp": "द्वितीयह्ः"},
{"c": "2", "t": "तेन हि"},
{"c": "2", "n": "15", "i": 46, "v": "नैतच्चित्रं यदयमुदधिश्यामसीमां धरित्रीमेकः कृत्स्नां नगरपरिघप्रांशुबाहुर्भुनक्ति । आशंसन्ते समितिषु सुरा बद्धवैरा हि दैत्यैरस्याधिज्ये धनुषि विजयं पौरुहूते च वज्रे ॥", "ch": {"n": "मन्दाक्रान्ता"}, "sp": "उभौ"},
{"c": "2", "t": "(उपगम्य) विजयस्व राजन् ।", "sp": "रा"},
{"c": "2", "t": "(आसनादुत्थाय)अभिवादये भवन्तौ ।", "sp": "उभौ"},
{"c": "2", "t": "स्वस्ति भवते । (इति फलान्युपहरतः)", "sp": "रा"},
{"c": "2", "t": "(सप्रणामं परिगृह्य)आज्ञापयितुमिच्छामि ।", "sp": "उभौ"},
{"c": "2", "t": "विदितो भवानाश्रमसदामिहस्थः । तेन भवन्तं प्रार्थयन्ते ।", "sp": "रा"},
{"c": "2", "t": "किमाज्ञापयन्ति ।", "sp": "उभौ"},
{"c": "2", "t": "तत्रभवतः कण्वस्य महर्षेरसांनिध्याद्रक्षांसि नेष्टिविघ्नमुत्पादयन्ति । तत्कतिपयरात्रं सारथिद्वितीयेन भवता सनाथीक्रियतामाश्रम इति ।", "sp": "रा"},
{"c": "2", "t": "अनुगृहीतोऽस्मि ।", "sp": "विदु"},
{"c": "2", "t": "(अपवार्य)एषा इदानीमनुकूला तेऽभ्यर्थना ।", "sp": "रा"},
{"c": "2", "t": "(स्मितं कृत्वा) रैवतक मद्वचनादुच्यतां सारथिः । सबाणासनं रथमुपस्थापय इति ।", "sp": "दौ"},
{"c": "2", "t": "यद्देव आज्ञापयति । (इति निष्क्रान्तः)", "sp": "उभौ"},
{"c": "2", "t": "(सहर्षम्)"},
{"c": "2", "n": "16", "i": 47, "v": "अनुकारिणि पूर्वेषां युक्तरूपमिदं त्वयि ।आपन्नाभयसत्रेषु दीक्षिताः खलु पौरवाः ॥", "ch": {"n": "अनुष्टुप्"}, "sp": "रा"},
{"c": "2", "t": "(सप्रणामम्) गच्छतां पुरो भवन्तौ ।अहमप्यनुपदमागत एव ।", "sp": "उभौ"},
{"c": "2", "t": "विजयस्व (इति निष्क्रान्तौ)", "sp": "रा"},
{"c": "2", "t": "माधव्य अप्यस्ति शकुन्तलादर्शने कुतूहलम् ।", "sp": "विदु"},
{"c": "2", "t": "प्रथमं सपरिवाहमासीत् ।इदानीं राक्षसवृत्तान्तेन बिन्दुरपि नावशेषितः ।", "sp": "रा"},
{"c": "2", "t": "मा भैषीः । ननु मत्समीपे वर्तिष्यसे ।", "sp": "विदु"},
{"c": "2", "t": "एष राक्षसाद्रक्षितोऽस्मि ।"},
{"c": "2", "t": "(प्रविश्य)", "sp": "दौ"},
{"c": "2", "t": "सज्जो रथो भर्तुर्विजयप्रस्थानमपेक्षते ।एष पुनर्नगराद्देवीनां ज्ञप्तिहरः करभक आगतः", "sp": "रा"},
{"c": "2", "t": "(सादरम्)इमम्बाभिः प्रेषितः ।", "sp": "दौ"},
{"c": "2", "t": "अथ किम् ।", "sp": "रा"},
{"c": "2", "t": "ननु प्रवेश्यताम् ।", "sp": "दौ"},
{"c": "2", "t": "तथा । (इति निष्क्रम्य करभकेण सह प्रविश्य)एष भर्ता ।उपसर्प ।", "sp": "करभक"},
{"c": "2", "t": "जयतु जयतु भर्ता । देव्याज्ञापयति ।आगामिनि चतुर्थदिवसे प्रवृत्तपारणो मे उपवासो भविष्यति । तत्र दीर्घायुषावश्यं संभावनीयेति ।", "sp": "रा"},
{"c": "2", "t": "इतस्तपस्विकार्यम् ।इतो गुरुजनाज्ञा । द्वयमप्यनतिक्रमणीयम् । किमत्र प्रतिविधेयम् ।", "sp": "विदु"},
{"c": "2", "t": "त्रिशङ्कुरिवान्तरा तिष्ठ ।", "sp": "रा"},
{"c": "2", "t": "सत्यमाकुलीभूतोऽस्मि ।"},
{"c": "2", "n": "17", "i": 48, "v": "कृत्ययोर्भिन्नदेशत्वाद्द्वैधीभवति मे मनः । पुरः पतिहतं शैले स्रोतः स्रोतोवहो यथा ॥", "ch": {"n": "अनुष्टुप्"}},
{"c": "2", "t": "(विचिन्त्य) सखे त्वमम्बया पुत्र इति प्रतिगृहीतः ।अतो भवानितः प्रतिनिवृत्य तपस्विकार्यव्यग्रमानसं मामावेद्य तत्रभवतीनां पुत्रकृत्यमनुष्ठातुमर्हति ।", "sp": "विदु"},
{"c": "2", "t": "न खलु मां रक्षोभीरुकं गणयसि ।", "sp": "रा"},
{"c": "2", "t": "(सस्मितम्) कथमेतद्भवति संभाव्यते ।", "sp": "विदु"},
{"c": "2", "t": "यथा राजानुजेन गन्तव्यं तथा गच्छामि ।", "sp": "रा"},
{"c": "2", "t": "ननु तपोवनोपरोधः परिहरणीय इति सर्वानानुयात्रिकांस्त्वयैव सह प्रस्थापयामि ।", "sp": "विदु"},
{"c": "2", "t": "(सगर्वम्) तेन हि युवराजोऽस्मीदानीं संवृत्तः ।", "sp": "रा"},
{"c": "2", "t": "(स्वगतम्) चपलोऽयं बटुः । कदाचिदस्मत्प्रार्थनामन्तःपुरेभ्यः कथयेत् । भवतु ।एनमेवं वक्ष्ये । (विदूषकं हस्ते गृहीत्वा । प्रकाशम्) वयस्य ऋषिगौरवादाश्रमं गच्छामि । न खलु सत्यमेव तापसकन्यकायां ममाभिलाषः । पश्य ।"},
{"c": "2", "n": "18", "i": 49, "v": "क्व वयं क्व परोक्षमन्मथो मृगशावैः सममेधितो जनः । परिहासविजल्पितं सखे परमार्थेन न गृह्यतां वचः ॥", "ch": {"n": "वियोगिनी"}, "sp": "विदु"},
{"c": "2", "t": "अथ किम् ।"},
{"c": "2", "t": "(इति निष्क्रान्ताः सर्वे)"},
{"c": "3", "t": "(ततः प्रविशति कुशानादाय यजमानशिष्यः)", "sp": "शिष्य"},
{"c": "3", "t": "अहो महानुभावः पार्थिवो दुष्यन्तः । यत्प्रविष्टमात्र एवाश्रमं तत्रभवति निरुपद्रवाणि नः कर्माणि संवृत्तानि ।"},
{"c": "3", "n": "1", "i": 50, "v": "का कथा बाणसंधाने ज्याशब्देनैव दूरतः । हुंकारेणेव धनुषः स हि विघ्नानपोहति ॥", "ch": {"n": "अनुष्टुप्"}},
{"c": "3", "t": "यावदिमान्वेदिसंस्तरणार्थं दर्भान् ऋत्विग्भ्य उपहरामि । (परिक्रम्यावलोक्य च ।आकाशे) प्रियंवदे कस्य इदमुशीरानुलेपनं मृणालवन्ति च नलिनीपत्राणि नीयन्ते । (श्रुतिमभिनीय) किं ब्रवीषि ।आतपलङ्घनाद्बलवदस्वस्था शकुन्तला तस्याः शरीरनिर्वापणायेति । \n तर्हि यत्नादुपचर्यताम् । सा खलु भगवतः कण्वस्य कुलपतेरुच्छ्वसितम् ।अहमपि तावद्वैतानिकं शान्त्युदकमस्यै गौतमीहस्ते विसर्जयिष्यामि ।"},
{"c": "3", "t": "(इति निष्क्रान्तः) \n विष्कम्भकः ।"},
{"c": "3", "t": "(ततः प्रविशति कामयमानावस्थो राजा)", "sp": "राजा"},
{"c": "3", "t": "(सचिन्तं निःश्वस्य)"},
{"c": "3", "n": "2", "i": 51, "v": "जाने तपसो वीर्यं सा बाला परवतीति मे विदितम् ।अलमस्मि ततो हृदयं तथापि नेदं निवर्तयितुम् ॥", "ch": {"n": "आर्या"}},
{"c": "3", "t": "(मदनबाधां निरूप्य) भगवन्कुसुमायुध त्वया चन्द्रमसा च विश्वसनीयाभ्यामतिसंधीयते कामिजनसार्थः । कुतः ।"},
{"c": "3", "n": "3", "i": 52, "v": "तव कुसुमशरत्वं शीतरश्मित्वमिन्दोर्  द्वयमिदमयथार्थं दृश्यते मद्विधेषु । विसृजति हिमगर्भैरग्निमिन्दुर्मयूखैस्  त्वमपि कुसुमबाणान्वज्रसारीकरोषि ॥", "ch": {"n": "मालिनी"}},
{"c": "3", "t": "अथवा ।"},
{"c": "3", "n": "3", "i": 53, "v": "अद्य अपि नूनं हरकोपवह्निनस्त्वयि ज्वलत्यौर्व इवाम्बुराशौ । त्वमन्यथा मन्मथ मद्विधानां भस्मावशेषः कथमित्थमुष्णः ॥"},
{"c": "3", "n": "4", "i": 54, "v": "अनिशमपि मकरकेतुर्मनओर्रुजमावहन्नभिमतो मे । यदि मदिरायतनयनां तामधिकृत्य प्रहरतीति ॥", "ch": {"n": "आर्या"}},
{"c": "3", "t": "(सखेदं परिक्रम्य) क्व नु खलु संस्थिते कर्मणि सदस्यैरनुज्ञातः खिन्नमात्मानं विनोदयामि । \n (निःश्वस्य) किं नु खलु मे प्रियादर्शनाद् ऋते शरणमन्यत् ।"},
{"c": "3", "t": "यावदेनामन्विष्यामि । (सूर्यमवलोक्य)इमामुग्रातपवेलां प्रायेण लतावलयवत्सु मालिनीतीरेषु ससखीजना शकुन्तला गमयति । \n तत्रैव तावद्गच्छामि । (परिक्रम्य संस्पर्शं रूपयित्वा)अहो प्रवातसुभगोऽयमुद्देशः ।"},
{"c": "3", "n": "5", "i": 55, "v": "शक्यमरविन्दसुरभिः कणवाही मालिनीतरङ्गाणाम् ।अङ्गैरनङ्गतप्तैरविरलमालिङ्गितुं पवनः ॥", "ch": {"n": "आर्या"}},
{"c": "3", "t": "(परिक्रम्यावलोक्य च)अस्मिन्वेतसपरिक्षिप्ते लतामण्डपे संनिहितया शकुन्तलया भवितव्यम् । तथा हि ।"},
{"c": "3", "n": "6", "i": 56, "v": "अब्न्युन्नता पुरस्तादवगाढा जघनगौरवात्पश्चात् । द्वारेऽस्य पाण्डुसिकते पदपङ्क्तिर्दृश्यतेऽभिनवा ॥", "ch": {"n": "आर्या"}},
{"c": "3", "t": "यावद्विटपान्तरेणावलोकयामि । (परिक्रम्य तथा कृत्वा । सहर्षम्)अये लब्धं नेत्रनिर्वाणम् ।"},
{"c": "3", "t": "एषा मे मनोरथप्रियतमा सकुसुमास्तरणं शिलापट्टमधिशयाना सखीभ्यामन्वास्यते । भवतु ।श्रोष्याम्यासां विश्रम्भकथितानि । (इति विलोकयन्स्थितः)"},
{"c": "3", "t": "(ततः प्रविशति यथोक्तव्यापारा सह सखीभ्यां शकुन्तला)", "sp": "सख्यौ"},
{"c": "3", "t": "(उपवीज्य । सस्नेहम्) हला शकुन्तरे अपि सुखयति नलिनीपत्रवातः ।", "sp": "शकु"},
{"c": "3", "t": "किं वीजयतो मां सख्यौ ।"},
{"c": "3", "t": "(सख्यौ विषादं नाटयित्वा परस्परमवलोकयतः)", "sp": "राजा"},
{"c": "3", "t": "बलवदस्वस्थशरीरा शकुन्तला दृश्यते ।"},
{"c": "3", "t": "(सवितर्कम्) तत्किमयमातपदोषः स्यादुत यथा मे मनसि वर्तते । (साभिलाषं निर्वर्ण्य)अथ वा कृतं संदेहेन ।"},
{"c": "3", "n": "7", "i": 57, "v": "स्तनन्यस्तोशीरं प्रशिथिलमृणालैकवलयम्  प्रियायाः साबाधं किमपि कमनीयं वपुरिदम् । समस्तापः कामं मनसिजनिदाघप्रसरयोर्  न तु ग्रीष्मस्यैवं सुभगमपराधं युवतिषु ॥", "ch": {"n": "शिखरिणी"}, "sp": "प्रियंवदा"},
{"c": "3", "t": "(जनान्तिकम्)अनसूये तस्य राजर्षेः प्रथमदर्शनारभ्य पर्युत्सुकेव शकुन्तला । किं नु खल्वस्यास्तन्निमित्तोऽयमातङ्को भवेत् ।", "sp": "अन"},
{"c": "3", "t": "सखि मम अपीदृश्याशङ्का हृदयस्य । भवतु । प्रवक्ष्यामि तावदेनाम् (प्रकाशम्) । सखि प्रष्टव्यासि किमपि । बलवान्खलु ते संतापः ।", "sp": "शकु"},
{"c": "3", "t": "(पूर्वार्धेन शयनादुत्थाय) हला किं वक्तुकामासि ।", "sp": "अन"},
{"c": "3", "t": "हला शकुन्तले अनभ्यन्तरे खल्वावां मदनगतस्य वृत्तान्तस्य । किं तु यादृशीतिहासबन्धेषु कामयमानानामवस्था श्रूयते तादृशीं तव पश्यामि ।"},
{"c": "3", "t": "कथय किं निमित्तं संतापः । विकारं खलु परमार्थतोऽज्ञात्वानारम्भप्रतीकारस्य ।", "sp": "राजा"},
{"c": "3", "t": "अनसूयामप्यनुगतो मदीयस्तर्कः । न हि स्वामिप्रायेण मे दर्शनम् ।", "sp": "शकु"},
{"c": "3", "t": "(आत्मगतम्) बलवान्खलु मेऽभिनिवेशः ।इदानीमपि सहसैतयोर्न शक्नोमि निवेदयितुम् ।", "sp": "प्रियंवदा"},
{"c": "3", "t": "सखि शकुन्तले सुष्ठु एषा भणति । किमात्मन आतङ्कमुपेक्षसे ।अनुदिवसं खलु परिहीयसेऽङ्गैः । केवलं लावण्यमयी छाया त्वां न मुञ्चति ।", "sp": "राजा"},
{"c": "3", "t": "अवितथमाह प्रियंवदा । तथा हि"},
{"c": "3", "n": "8", "i": 58, "v": "क्षामक्षामकपोलमाननमुरः काठिन्यमुक्तस्तनम्  मध्यः क्लान्ततरः प्रकामविनतावंसौ छविः पाण्डुरा । शोच्या च प्रियदर्शना च मदनक्लिष्टेयमालक्ष्यते  पत्राणामिव शोषणेन मरुता स्पृष्टा लता माधवी ॥", "ch": {"n": "शार्दूलविक्रीडितम्"}, "sp": "शकु"},
{"c": "3", "t": "सखि कस्य वान्यस्य कथयिष्यामि । किंत्वायासयित्रीदानीं वां भविष्यामि ।", "sp": "उभे"},
{"c": "3", "t": "अत एव खलु निर्बन्ध । स्निग्धजनसंविभक्तं हि दुःखं सह्यवेदनं भवति ।"},
{"c": "3", "t": "राजा"},
{"c": "3", "n": "9", "i": 59, "v": "पृष्टा जनेन समदुःखसुखेन बाला  नेयं न वक्ष्यति मनोगतमाधिहेतुम् । दृष्टो विवृत्य बहुशोऽप्यनया सतृष्णम् अत्रान्तरे श्रवणकातरतां गतोऽस्मि ॥", "ch": {"n": "वसन्ततिलका"}, "sp": "शकु"},
{"c": "3", "t": "सखि यतःप्रभृति मम दर्शनपथमागतः स तपोवनरक्षिता राजर्षिः (इत्यर्थोक्ते लजां नाटयति)", "sp": "उभे"},
{"c": "3", "t": "कथयतु प्रियसखी ।", "sp": "शकु"},
{"c": "3", "t": "तत आरभ्य तद्गतेनाभिलाषेण एतदवस्थास्मि संवृत्ता ।", "sp": "राजा"},
{"c": "3", "t": "(सहर्षम्) श्रुतं श्रोतव्यम् ।"},
{"c": "3", "n": "10", "i": 60, "v": "स्मर एव तापहेतुर्निर्वापयिता स एव मे जातः । दिवस इवाभ्रश्यामस्तपात्यये जीवलोकस्य ॥", "ch": {"n": "आर्या"}, "sp": "शकु"},
{"c": "3", "t": "तद्यदि वामनुमतं तथा वर्तेथां यथा तस्य राजर्षेरनुकम्पनीया भवामि ।अन्यथावश्यं सिञ्चत मे तिलोदकम् ।", "sp": "राजा"},
{"c": "3", "t": "संशयछेदि वचनम् ।", "sp": "प्रियंवदा"},
{"c": "3", "t": "(जनान्तिकम्)अनसूये दूरगतमन्मथाक्षमेयं कालहरणस्य ।"},
{"c": "3", "t": "यस्मिन्बद्धभावैषा स ललामभूतः पौरवाणाम् । तद्युक्तमस्या अभिलाषोऽभिनन्दितुम् ।", "sp": "अन"},
{"c": "3", "t": "तथा यथा भणसि ।", "sp": "प्रि"},
{"c": "3", "t": "(प्रकाशम्) सखि दिष्ट्यानुरूपस्तेऽभिनिवेशः । सागरमुज्झित्वा कुत्र वा महानद्यवतरति । क इदानीं सहकारमन्तरेणातिमुक्तलतां पल्लवितां सहते ।", "sp": "राजा"},
{"c": "3", "t": "किमत्र चित्रं यदि विशाखे शशाङ्कलेखामनुवर्तेते ।", "sp": "अन"},
{"c": "3", "t": "कः पुनरुपायो भवेद्येनाविलम्बितं निभृतं च सख्या मनोरथं संपादयावः ।", "sp": "प्रि"},
{"c": "3", "t": "निभृतमिति चिन्तनीयं भवेत् । शीघ्रमिति सुकरम् ।", "sp": "अन"},
{"c": "3", "t": "कथमिव ।", "sp": "प्रि"},
{"c": "3", "t": "ननु स राजर्षिरस्यां स्निग्धदृष्ट्या सूचिताभिलाष एतान्दिवसान्प्रजागरकृशो लक्ष्यते ।", "sp": "राजा"},
{"c": "3", "t": "सत्यमित्थं भूत एवास्मि । तथा हि"},
{"c": "3", "n": "11", "i": 61, "v": "इदमशिशिरैरन्तस्तापाद्विवर्णमणीकृतम्  निशि निशि भुजन्यस्तापाङ्गप्रसारिभिरश्रुभिः ।अलभिलुलितज्याघाताङ्कं मुहुर्मणिबन्धनात्  कनकवलयं स्रस्तं स्रस्तं मया प्रतिसार्यते ॥", "ch": {"n": "हरिणी"}, "sp": "प्रि"},
{"c": "3", "t": "(विचिन्त्य) हला मदनलेखोऽस्य क्रियतां तं सुमनोगोपितं कृत्वा देवप्रसादस्यापदेशेन तस्य हस्तं प्रापयिष्यामि ।", "sp": "अन"},
{"c": "3", "t": "रोचते मे सुकुमारः प्रयोगः किं वा शकुन्तला भणति ।", "sp": "शकु"},
{"c": "3", "t": "किं नियोगो वां विकल्प्यते ।", "sp": "प्रि"},
{"c": "3", "t": "तेन ह्यात्मन उपन्यासपूर्वं चिन्तय तावत्किमपि ललितपदबन्धनम् ।", "sp": "शकु"},
{"c": "3", "t": "हला चिन्तयाम्यहम् ।अवधीरणाभीरुकं पुनर्वेपते मे हृदयम् ।", "sp": "राजा"},
{"c": "3", "t": "(सहर्षम्)"},
{"c": "3", "n": "12", "i": 62, "v": "अयं स ते तिष्ठति संगमोत्सुको  विशङ्कसे भीरु यतोऽवधीरणाम् । लभेत वा प्रार्थयिता न वा श्रियम्  श्रिया दुरापः कथमीप्सितो भवेत् ॥", "ch": {"n": "वंशस्थम्"}, "sp": "सख्यौ"},
{"c": "3", "t": "अयि आत्मगुणावमानिनि क इदानीं शरीरनिर्वापयित्री शारदीं ज्योत्स्नां पटान्तेन वारयति ।", "sp": "शकु"},
{"c": "3", "t": "(सस्मितम्) नियोजितेदानीमस्मि । (इत्युपविष्टां चिन्तयति)", "sp": "राजा"},
{"c": "3", "t": "स्थाने खलु विस्मृत निमेषेण चक्षुषा प्रियामवलोकयामि । यतः"},
{"c": "3", "n": "13", "i": 63, "v": "उन्नमितैकभ्रूलतमाननमस्याः पदानि रचयन्त्याः । कण्टकितेन प्रथयति मयनुरागं कपोलेन ॥", "ch": {"n": "आर्या"}, "sp": "शकु"},
{"c": "3", "t": "हला चिन्तितं मया गीतवस्तु ।असंनिहितानि पुनर्लेखनसाधनानि ।", "sp": "प्रि"},
{"c": "3", "t": "एतस्मिञ्शुकोदरसुकुमारे नलिनीपत्रे नखैर्निक्षिप्तवर्णं कुरु ।", "sp": "शकु"},
{"c": "3", "t": "(यथोक्तं रूपयित्वा) हला शृणुतमिदानीं संगतार्थं न वेति ।", "sp": "उभे"},
{"c": "3", "t": "अवहिते स्वः ।", "sp": "शकु"},
{"c": "3", "t": "(वाचयति)"},
{"c": "3", "n": "14", "i": 64, "v": "तव न जाने हृदयं मम पुनः कामो दिवा अपि रात्रावपि । निर्घृण तपति बलीयस्त्वयि वृत्तमनोरथाया अङ्गानि ॥", "ch": {"n": "गीतिः"}, "sp": "राजा"},
{"c": "3", "t": "(सहसोपसृत्य)"},
{"c": "3", "n": "15", "i": 65, "v": "तपति तनुगात्रि मदनस्त्वामनिशं मां पुनर्दहत्येव । ग्लपयति यथा शशाङ्कं न तथा हि कुमुद्वतीं दिवसः ॥", "ch": {"n": "आर्या"}, "sp": "सख्यौ"},
{"c": "3", "t": "(विलोक्य सहर्षमुत्थाय) स्वागतमविलम्बिनो मनोरथस्य ।"},
{"c": "3", "t": "(शकुन्तलाभ्युत्थातुमिच्छति)", "sp": "राजा"},
{"c": "3", "t": "अलमलमायासेन ।"},
{"c": "3", "n": "16", "i": 66, "v": "संदष्टसुकुमशयनान्याशुक्तान्तबिसभङ्गसुरभीणि । गुरुपरितापानि न ते गात्राण्युपचारमर्हन्ति ॥", "ch": {"n": "आर्या"}, "sp": "अन"},
{"c": "3", "t": "इतः शिलातलैकदेशमलंकरोतु वयस्यः ।"},
{"c": "3", "t": "(राजोपविशति । शकुन्तला सलज्जा तिष्ठति)", "sp": "प्रि"},
{"c": "3", "t": "द्वयोरपि युवयोरन्योन्यानुरागः प्रत्यक्षः । सखीस्नेहः पुनर्मां पुनरुक्तवादिनीं करोति ।", "sp": "राजा"},
{"c": "3", "t": "भद्रे नैतत्पर्हार्यम् । विवक्षितं ह्यनुक्तमनुतापं जनयति ।", "sp": "प्रि"},
{"c": "3", "t": "आपन्नस्य विषयनिवासिनो जनस्यार्तिहरेण राज्ञा भवितव्यमित्येष वो धर्मः ।", "sp": "राजा"},
{"c": "3", "t": "नास्मात्परम् ।", "sp": "प्रि"},
{"c": "3", "t": "तेन हीयमावयोः प्रियसखी त्वामुद्दिश्य इदमवस्थान्तरं भगवता मदनेनारोपिता । तदर्हस्यभ्युपपत्त्या जीवितमस्या अवलम्बितुम् ।", "sp": "राजा"},
{"c": "3", "t": "भद्रे साधारणोऽयं प्रणयः । सर्वथानुगृहीतोऽस्मि ।", "sp": "शकुन्तला"},
{"c": "3", "t": "(प्रियंवदामवलोक्य) हला किमन्तःपुरविरहपर्युत्सुकस्य राजर्षेरुपरोधेन ।", "sp": "राजा"},
{"c": "3", "t": "सुन्दरि"},
{"c": "3", "n": "17", "i": 67, "v": "इदमनन्यपरायणमन्यथा हृदयसंनिहिते हृदयं मम । यदि समर्थयसे मदिरेक्षणे मदनबाणहतोऽस्मि हतः पुनः ॥", "ch": {"n": "द्रुतविलम्बितम्"}, "sp": "अन"},
{"c": "3", "t": "वयस्य बहुवल्लभा राजानः श्रूयन्ते । यथा नौ प्रियसखी बन्धुजनशोचनीया न भवति तथा निर्वाहय ।", "sp": "राजा"},
{"c": "3", "t": "भद्रे किं बहुना"},
{"c": "3", "n": "18", "i": 68, "v": "परिग्रहबहुत्वेऽपि द्वे प्रतिष्ठे कुलस्य मे । समुद्ररसना चोर्वी सखी च युवयोरियम् ॥", "ch": {"n": "अनुष्टुप्"}, "sp": "उभे"},
{"c": "3", "t": "निर्वृते स्वः ।", "sp": "प्रि"},
{"c": "3", "t": "(सदृष्टिक्षेपम्)अनसूये एष इतोदत्तदृष्टिरुत्सुको मृगपोतको मातरमन्विष्यति ।एहि । संयोजयाव एनम् । (इत्युभे प्रस्थिते)", "sp": "शकु"},
{"c": "3", "t": "हला अशरणास्मि ।अन्यतरा युवयोरागच्छतु ।", "sp": "उभे"},
{"c": "3", "t": "पृथिव्याः यः शरणं स तव समीपे वर्तते । (इति निष्क्रान्ते)", "sp": "शकु"},
{"c": "3", "t": "कथं गते एव ।", "sp": "राजा"},
{"c": "3", "t": "अलमावेगेन । नन्वयमाराधयिता जनस्तव समीपे वर्तते ।"},
{"c": "3", "n": "19", "i": 69, "v": "किं शीतलैः क्लमविनोदिभिरार्द्रवातान्  सञ्चारयामि नलिनीदलतालवृन्तैः ।अङ्के निधाय करभोरु यथासुखं ते  संवाहयामि चरणावुत पद्मतांरौ ॥", "ch": {"n": "वसन्ततिलका"}, "sp": "शकु"},
{"c": "3", "t": "न माननीयेष्वात्मानमपराधयिष्ये । (इत्युत्थाय गन्तुमिच्छति)", "sp": "राजा"},
{"c": "3", "t": "सुन्दरि अनिर्वाणो दिवसः इयं च ते शरीरावस्था ।"},
{"c": "3", "n": "20", "i": 70, "v": "उत्सृज्य कुसुमशयनं नलिनीदलकल्पितस्तनावरणम् । कथमातपे गमिष्यसि परिबाधापेलवैरङ्गैः ॥", "ch": {"n": "आर्या"}},
{"c": "3", "t": "(इति बलादेनां निवर्तयति)", "sp": "शकु"},
{"c": "3", "t": "पौरव रक्ष विनयम् । मदनसंतप्ता अपि न खल्वात्मनः प्रभवामि ।", "sp": "राजा"},
{"c": "3", "t": "भीरु अलं गुरुजनभयेन । दृष्ट्वा ते विदितधर्मा तत्रभवान्नात्र दोषं ग्रहीष्यति कुलपतिः । पश्य ।"},
{"c": "3", "n": "21", "i": 71, "v": "गान्धर्वेण विवाहेन बह्व्यो राजर्षिकन्यकाः । श्रूयन्ते परिणीतास्ताः पितृभिश्चाभिनन्दिताः ॥", "ch": {"n": "अनुष्टुप्"}, "sp": "शकु"},
{"c": "3", "t": "मुञ्च तावन्माम् । भूयोऽपि सखीजनमनुमानयिष्ये ।", "sp": "राजा"},
{"c": "3", "t": "भवतु । मोक्ष्यामि ।", "sp": "शकु"},
{"c": "3", "t": "कदा ।"},
{"c": "3", "t": "राजा"},
{"c": "3", "n": "22", "i": 72, "v": "अपरिक्षतकोमलस्य यावत्कुसुमस्येव नवस्य षट्पदेन ।अधरस्य पिपासता मया ते सदयं सुन्दरि गृह्यते रसोऽस्य ॥", "ch": {"n": "औपच्छन्दसिक"}},
{"c": "3", "t": "(इति मुखमस्याः समुन्नमयितुमिच्छति । शकुन्तला परिहरति नाट्येन)"},
{"c": "3", "t": "(नेपथ्ये)"},
{"c": "3", "t": "चक्रवाकवधुके आमन्त्रयस्व सहचरम् ।उपस्थिता रजनी ।", "sp": "शकु"},
{"c": "3", "t": "(ससंभ्रमम्) पौरव असंशयं मम शरीरवृत्तान्तोपलम्भायार्या गौतमी इत एवागच्छति । तद्विटपान्तरितो भव ।", "sp": "राजा"},
{"c": "3", "t": "तथा । (इत्यात्मानमावृत्य तिष्ठति)"},
{"c": "3", "t": "(ततः प्रविशति पात्रहस्ता गौतमी सख्यौ च)", "sp": "सख्यौ"},
{"c": "3", "t": "इत इत आर्या गौतमी ।", "sp": "गौतमी"},
{"c": "3", "t": "(शकुन्तलामुपेत्य) जाते अपि लघुसंतापानि तेऽङ्गानि ।", "sp": "शकु"},
{"c": "3", "t": "आर्ये अस्ति मे विशेषः ।", "sp": "गौतमी"},
{"c": "3", "t": "अनेन दर्भोदकेन निराबाधमेव ते शरीरं भविष्यति । (शिरसि शकुतलामभ्युक्ष्य) वत्से परिणतो दिवसः ।एहि उटजमेव गच्छामः । (इति प्रस्थिताः)", "sp": "शकु"},
{"c": "3", "t": "(आत्मगतम्) हृदय प्र्थममेव सुखोपनते मनोरथे कातरभावं न मुञ्चसि । सानुशयविघटितस्य कथं ते सांप्रतं संतापः । (पदान्तरे स्थित्वा । प्रकाशम्) लतावलय संतापहारक आमन्त्रये त्वां भूयोऽपि परिभोगाय । (इति दुःखेन निष्क्रान्ता शकुन्तला सहेतराभिः)", "sp": "राजा"},
{"c": "3", "t": "(पूर्वस्थानमुपेत्य । सनिःश्वासम्)अहो विघ्नवत्यः प्राथितार्थसिद्धयः । महा हि"},
{"c": "3", "n": "23", "i": 73, "v": "मुहुरङ्गुलिसंवृताधरौष्ठं प्रतिषेधाक्षरविक्लवाभिरामम् । मुखमंसविवर्ति पक्ष्मलाक्ष्याः कथमप्युन्नमितं न चुम्बितं तु ॥", "ch": {"n": "औपच्छन्दसिक"}},
{"c": "3", "t": "क्व नु खलु संप्रति गच्छामि ।अथवा इहैव प्रियापरिभुक्तमुक्ते लतावलये मुहूर्तं स्थास्यामि ।"},
{"c": "3", "t": "(सर्वतोऽवलोक्य)"},
{"c": "3", "n": "24", "i": 74, "v": "तस्याः पुष्पमयी शरीरलुलिता शय्या शिलायामियम्  क्लान्तो मन्मथलेख एष नलिनीपत्रे नखैरर्पितः । हस्ताद्भ्रष्टमिदं बिसाभरणमित्यासज्यमानेक्षणो  निर्गन्तुं सहसा न वेतसगृहाच्छक्नोमि शून्यादपि ॥", "ch": {"n": "शार्दूलविक्रीडितम्"}},
{"c": "3", "t": "(आकाशे) राजन्"},
{"c": "3", "n": "25", "i": 75, "v": "सायंतने सदनकर्मणि संप्रवृत्ते  वेदिं हुताशनवतीं परितः प्रयस्ताः । छायाश्चरन्ति बहुधा भयमादधानाः  संध्यापयोदकपिशाः पिशिताशनानाम् ॥", "ch": {"n": "वसन्ततिलका"}, "sp": "राजा"},
{"c": "3", "t": "अयमहमागच्छामि । (इति निष्क्रान्तः)"},
{"c": "4", "t": "(ततः प्रविशतः कुसुमावचयं नाटयन्त्यौ सख्यौ ।", "sp": "अन"},
{"c": "4", "t": "हला प्रियंवदे यद्यपि गान्धर्वेण विधिना निर्वृत्तकल्याणा शकुन्तलानुरूपभर्तृगामिनी संवृत्तेति निर्वृतं मे हृदयं तथाप्येतावच्चिन्तनीयम् ।", "sp": "प्रि"},
{"c": "4", "t": "कथमिव ।", "sp": "अन"},
{"c": "4", "t": "अद्य स राजर्षिरिष्टिं परिसमाप्य ऋषिभिर्विसर्जित आत्मनो नगरं प्रविश्यान्तःपुरसमागत इतो गतं वृत्तान्तं स्मरति वा न वेति ।", "sp": "प्रि"},
{"c": "4", "t": "विस्रब्धा भव । न तादृशा आकृतिविशेषा गुणविरोधिनो भवन्ति । तात इदानीमिमं वृत्तान्तं श्रुत्वा न जाने किं प्रतिपत्स्यत इति ।", "sp": "अन"},
{"c": "4", "t": "यथाहं पश्यामि तथा तस्यानुमतं भवेत् ।", "sp": "प्रि"},
{"c": "4", "t": "कथमिव ।", "sp": "अन"},
{"c": "4", "t": "गुणवते कन्यका प्रतिपादनीया इत्ययं तावत्प्रथमः संकल्पः । तं यदि दैवमेव संपादयति नन्वप्रयासेन कृतार्थो गुरुजनः ।", "sp": "प्रि"},
{"c": "4", "t": "(पुष्पभाजनं विलोक्य) सखि अवचितानि बलिकर्मपर्याप्तानि कुसुमानि ।", "sp": "अन"},
{"c": "4", "t": "ननु सख्याः शकुन्तलायाः सौभाग्यदेवतार्चनीया ।", "sp": "प्रि"},
{"c": "4", "t": "युज्यते । (इति तदेव कर्माभिनयतः)"},
{"c": "4", "t": "(नेपथ्ये)"},
{"c": "4", "t": "अयमहं भोः ।", "sp": "अन"},
{"c": "4", "t": "(कर्णं दत्त्वा) सखि अतिथीनामिव निवेदितम् ।", "sp": "प्रि"},
{"c": "4", "t": "ननूटजसंनिहिता शकुन्तला ।", "sp": "अन"},
{"c": "4", "t": "अद्य पुनर्हृदयेनासंनिहिता ।अलमेतावद्भिः कुसुमैः । (इति प्रस्थिते) (नेपथ्ये)"},
{"c": "4", "t": "आः अतिथिपरिभाविनि"},
{"c": "4", "n": "1", "i": 76, "v": "विचिन्तयन्ती यमनन्यमानसा  तपोधनं वेत्सि न मामुपस्थितम् । स्मरिष्यति त्वां न स बोधितोऽपि सन्  कथां प्रमत्तः प्रथमं कृतामिव ॥", "ch": {"n": "वंशस्थम्"}, "sp": "प्रि"},
{"c": "4", "t": "हा धिग्घा धिक् ।अप्रियमेव संवृत्तम् । कस्मिन्नपि पूजार्हेऽपराद्धा शून्यहृदया शकुन्तला । (पुरोऽवलोक्य)"},
{"c": "4", "t": "न खलु यस्मिन्कस्मिन्नपि ।एष दुर्वासाः सुलभकोपो महर्षिः । तथा शप्त्वा वेगबलोत्फुल्लया दुर्वारया गत्या प्रतिनिवृत्तः ।", "sp": "अन"},
{"c": "4", "t": "कोऽन्यो हुतवहाद्दग्धुं प्रभवति । गच्छ । पादयोः प्रणम्य निवर्तय एनं यावदहमर्घोदकमुपकल्पयामि ।", "sp": "प्रि"},
{"c": "4", "t": "तथा (इति निष्क्रान्ता)", "sp": "अन"},
{"c": "4", "t": "(पदान्तरे स्खलितं निरूप्य)अहो आवेगस्खलितया गत्या प्रभ्रष्टं ममाग्रहस्तात्पुष्पभाजनम् । (इति पुष्पोच्चयं रूपयति)"},
{"c": "4", "t": "(प्रविश्य)", "sp": "प्रि"},
{"c": "4", "t": "सखि प्रकृतिवक्रः स कस्यानुनयं प्रतिगृह्णाति । किमपि पुनः सानुक्रोशः कृतः ।", "sp": "अन"},
{"c": "4", "t": "(सस्मितम्तस्मिन्बह्वेतदपि । कथय ।", "sp": "प्रि"},
{"c": "4", "t": "यदा निवर्तितुं नेच्छति तदा विज्ञापितो मया ।"},
{"c": "4", "t": "भगवन्प्रथम इति प्रेक्ष्याविज्ञाततपःप्रभावस्य दुहितृजनस्य भगवतैकोऽपराधो मर्षयितव्य इति ।", "sp": "अन"},
{"c": "4", "t": "ततस्ततः ।", "sp": "प्रि"},
{"c": "4", "t": "ततो न मे वचनमन्यथा भवितुमर्हति किं त्वभिज्ञानाभरणदर्शनेन शापो निवर्तिष्यत इति मन्त्रयमाण एवान्तर्हितः ।", "sp": "अन"},
{"c": "4", "t": "शक्यमिदानीमाश्वसितुम् ।अस्ति तेन राजर्षिणा संप्रस्थितेन स्वनामधेयाङ्कितमङ्गुलीयकं स्मरणीयमिति स्वयं पिनद्धम् । तस्मिन्स्वाधीनोपाया शकुन्तला भविष्यति ।", "sp": "प्रि"},
{"c": "4", "t": "सखि एहि । देवकार्यं तावदस्या निर्वर्तयावः ।"},
{"c": "4", "t": "(इति परिक्रामतः)", "sp": "प्रि"},
{"c": "4", "t": "(विलोक्यानसूये पश्य तावत् । वामहस्तोपहितवदना आलिखितेव प्रियसखी । भर्तृगतया चिन्तयात्मानमपि नैषा विभावयति । किं पुनरागन्तुकम् ।", "sp": "अन"},
{"c": "4", "t": "प्रियंवदे द्वयोरेव नौ मुखे एष वृत्तान्तस्तिष्ठतु । रक्षितव्या खलु प्रकृतिपेलवा प्रियसखी ।", "sp": "प्रि"},
{"c": "4", "t": "को नाम उष्णोदकेन नवमालिकां सिञ्चति ।"},
{"c": "4", "t": "(इति निष्क्रान्ते)"},
{"c": "4", "t": "विष्कम्भकः ।"},
{"c": "4", "t": "(ततः प्रविशति सुप्तोत्थितः शिष्यः)", "sp": "शिष्य"},
{"c": "4", "t": "वेलोपलक्षणार्थमादिष्टोऽस्मि तत्रभवता प्रवासादुपावृत्तेन काश्यपेन । प्रकाशं निर्गतस्तावदवलोकयामि कियदवशिष्टं रजन्या इति । (परिक्रम्यावलोक्य च) हन्त प्रभातम् । तथा हि ।"},
{"c": "4", "n": "2", "i": 77, "v": "यात्येकतोऽस्तशिखरं पतिरोषधीनाम् आविष्कृतारुणपुरःसर एकतोऽर्कः । तेजोद्वयस्य युगपद्व्यसनोदयाभ्याम्  लोको नियम्यत इवात्मदशान्तरेषु ॥", "ch": {"n": "वसन्ततिलका"}},
{"c": "4", "n": "3", "i": 78, "v": "अन्तर्हिते शशिनि सैव कुमुद्वती मे  वृष्टिं न नन्दयति संस्मरणीयशोभा ।इष्टप्रवासजनितान्यबलाजनस्य  दुःखानि नूनमतिमात्रसुदुःसहानि ॥", "ch": {"n": "वसन्ततिलका"}},
{"c": "4", "t": "(प्रविश्यापटीक्षेपेण)", "sp": "अन"},
{"c": "4", "t": "यद्यपि नाम विषयपराङ्मुखस्य जनस्यैतन्न विदितं तथापि तेन राज्ञा शकुन्तलायामनार्यमाचरितम् ।", "sp": "शिष्य"},
{"c": "4", "t": "यावदुपस्थिता होमवेलां गुरवे निवेदयामि ।"},
{"c": "4", "t": "(इति निष्क्रान्तः)", "sp": "अन"},
{"c": "4", "t": "प्रतिबुद्धा अपि किं करिष्यामि । न म उचितेष्वपि निजकरणीयेषु हस्तपादं प्रसरति । काम इदानीं सकामो भवतु येनासत्यसंधे जने शुद्धहृदया सखी पदं कारिता ।अथवा दुर्वासः शाप एष विकारयति ।"},
{"c": "4", "t": "अन्यथा कथं स राजर्षिस्तादृशानि मन्त्रयित्वैतावतः कालस्य लेखमात्रमपि न विसृजति ।"},
{"c": "4", "t": "तदितोऽभिज्ञानमङ्गुलीयकं तस्य विसृजावः । दुःखशीले तपस्विजने कोऽभ्यर्थ्यताम् । ननु सखीगामी दोष इति व्यवसिता अपि न पारयामि प्रवासप्रतिनिवृत्तस्य तातकाश्यपस्य दुष्यन्तपरिणीतामापन्नसत्त्वां शकुन्तलां निवेदयितुम् ।इत्थं गतेऽस्माभिः किं करणीयम् ।"},
{"c": "4", "t": "(प्रविश्य)", "sp": "प्रि"},
{"c": "4", "t": "(सहर्षम्) सखि त्वरस्व त्वरस्व शकुन्तलायाः प्रस्थानकौतुकं निवर्तयितुम् ।", "sp": "अन"},
{"c": "4", "t": "सखि कथमेतत् ।", "sp": "प्रि"},
{"c": "4", "t": "शृणु ।इदानीं सुखशयितपृच्छिका शकुन्तलासकाशं गतास्मि ।", "sp": "अन"},
{"c": "4", "t": "ततस्ततः ।", "sp": "प्रि"},
{"c": "4", "t": "तावदेनां लज्जावनतमुखीं परिष्वज्य तातपाश्यपेनैवमभिनन्दितम् । दिष्ट्या दूमाकुलितदृष्टेरपि यजमानस्य पावक एवाहुतिः पतिता । वत्से सुशिष्यपरिदत्ता विद्येव अशोचनीयासि संवृत्ता ।अद्यैव ऋषिरक्षितां त्वां भर्तुः सकाशं विसर्जयामीति ।", "sp": "अन"},
{"c": "4", "t": "अथ केन सूचितस्तातकाश्यपस्य वृत्तान्तः ।", "sp": "प्रि"},
{"c": "4", "t": "अग्निशरणं प्रविष्टस्य शरीरं विना छन्दोमय्या वाण्या ।", "sp": "अन"},
{"c": "4", "t": "(सविस्मयम्) कथमिव ।", "sp": "प्रि"},
{"c": "4", "t": "(संस्कृतमाश्रित्य)"},
{"c": "4", "n": "4", "i": 79, "v": "दुष्यन्तेनाहितं तेजो दधानां भूतये भुवः ।अवेहि तनयां ब्रह्मन्नग्निगर्भां शमीमिव ॥", "ch": {"n": "अनुष्टुप्"}, "sp": "अन"},
{"c": "4", "t": "(प्रियंवदामाश्लिष्य) सखि प्रियं मे । किं त्वद्यैव शकुन्तला नीयत इत्युत्कण्ठासाधारणं परितोषमनुभवामि ।", "sp": "प्रि"},
{"c": "4", "t": "सखि आवां तावदुत्कण्ठां विनोदयिष्यावः । सा तपस्विनी निर्वृता भवतु ।"},
{"c": "4", "t": "तेन ह्येतस्मिंश्चूतशाखावलम्बिते नालिकेरसमुद्गक एतन्निमित्तमेव कालान्तरक्षमा निक्षिप्ता मया केसरमालिका ।"},
{"c": "4", "t": "तदिमां हस्तसंनिहितां कुरु । यावदहमपि तस्यै मृगरोचनां तीर्थमृत्तिकां दुर्वाकिसलयानीति मङ्गलसमालम्भनानि विरचयामि ।", "sp": "प्रि"},
{"c": "4", "t": "तथा क्रियताम् । (अनसूया निष्क्रान्ता । प्रियंवदा नाट्येन सुमनसो गृह्णाति)"},
{"c": "4", "t": "(नेपथ्ये) गौतमि आदिश्यन्तां शार्ङ्गरवमिश्राः शकुन्तलानयनाय ।", "sp": "प्रि"},
{"c": "4", "t": "(कर्णं दत्त्वा)अनसूये त्वरस्व त्वरस्व ।एते खलु हस्तिनापुरगामिन ऋषयः शब्दाय्यन्ते ।"},
{"c": "4", "t": "(प्रविश्य समालम्भनहस्ता)", "sp": "अन"},
{"c": "4", "t": "सखि एहि । गच्छावः । (इति परिक्रामतः)", "sp": "प्रि"},
{"c": "4", "t": "(विलोक्य)एषा सूर्योदय एव शिखामज्जिता प्रतीष्टनीवारहस्ताभिः स्वस्तिवाचनिकाभिस्तापसीभिरभिनन्द्यमाना शकुन्तला तिष्ठति ।उपसर्पाव एनाम् ।"},
{"c": "4", "t": "(इत्युपसर्पतः)"},
{"c": "4", "t": "(ततः प्रविशति यथोद्दिष्टव्यापारा आसनस्था शकुन्तला)", "sp": "तापसीनाम् अन्यतमा"},
{"c": "4", "t": "(शकुन्तलां प्रति) जाते भर्तुर्बहुमानसूचकं महादेवीशब्दं लभस्व ।", "sp": "द्वितीया"},
{"c": "4", "t": "वत्से वीरप्रसविनी भव ।", "sp": "तृतीया"},
{"c": "4", "t": "वत्से भर्तुर्बहुमता भव ।"},
{"c": "4", "t": "(इत्याशिषो दत्त्वा गौतमीवर्जं निष्क्रान्ताः)", "sp": "सख्यौ"},
{"c": "4", "t": "(उपसृत्य) सखि सुखमज्जनं ते भवतु ।", "sp": "शकु"},
{"c": "4", "t": "स्वागतं मे सख्योः ।इतो निषीदतम् ।"},
{"c": "4", "t": "उभे (मङ्गलपात्राण्यादाय ।उपविश्य) हला सज्जा भव । यावत्ते मङ्गलसमालम्भनं विरचयावः ।", "sp": "शकु"},
{"c": "4", "t": "इदमपि बहु मन्तव्यम् ।दुर्लभमिदानीं मे सखीमण्डनं भविष्यति । (इति बाष्पं विसृजति)", "sp": "उभे"},
{"c": "4", "t": "सखि उचितं न ते मङ्गलकाले रोदितुम् ।", "sp": "प्रि"},
{"c": "4", "t": "आभरणोचितं रूपमाश्रमसुलभैः प्रसाधनैर्विप्रकार्यते ।"},
{"c": "4", "t": "(प्रविश्योपायनहस्ताव् ऋषिकुमारकौ)", "sp": "उभौ"},
{"c": "4", "t": "इदमलंकरणम् ।अलंक्रियतामत्रभवती ।"},
{"c": "4", "t": "(सर्वा विलोक्य विस्मिताः)", "sp": "गौतमी"},
{"c": "4", "t": "वत्स नारद कुत एतत् ।", "sp": "प्रथमः"},
{"c": "4", "t": "तातकाश्यपप्रभावात् ।", "sp": "गौतमी"},
{"c": "4", "t": "किं मानसी सिद्धिः ।", "sp": "द्वितीयः"},
{"c": "4", "t": "न खलु । श्रूयताम् । तत्रभवता वयमाज्ञप्ताः शकुन्तलाहेतोर्वनस्पतिभ्यः कुसुमान्याहर इति । तत इदानीम्"},
{"c": "4", "n": "5", "i": 80, "v": "क्षौमं केनचिदिन्दुपाण्डु तरुणा माङ्गल्यमाविष्कृतम्  निष्ठ्यूतश्चरणोपभोगसुलभो लाक्षारसः केनचित् ।अन्येभ्यो वनदेवताकरतलैरापर्वभोगोत्थितैर्  दत्तान्याभरणानि तत्किसलयोद्भेदप्रतिद्वन्द्विभिः ॥", "ch": {"n": "शार्दूलविक्रीडितम्"}, "sp": "प्रियंवदा"},
{"c": "4", "t": "(शकुन्तलां विलोक्य) हला अनयाभ्युपपत्त्या सूचिता ते भर्तुर्गेहेऽनुभवितव्या राजलक्ष्मीः ।"},
{"c": "4", "t": "(शकुन्तला व्रीडां रूपयति)", "sp": "प्रथम"},
{"c": "4", "t": "गौतम एह्येहि ।अभिषेकोत्तीर्णाय काश्यपाय वनस्पतिसेवां निवेदयावः ।", "sp": "द्वितीयः"},
{"c": "4", "t": "तथा ।"},
{"c": "4", "t": "(इति निष्क्रान्तौ)", "sp": "सख्यौ"},
{"c": "4", "t": "अये अनुपयुक्तभूषणोऽयं जनः । चित्रकर्मपरिचयेनाङ्गेषु त आभरणविनियोगं कुर्वः ।", "sp": "शकु"},
{"c": "4", "t": "जाने वां नैपुनम् ।"},
{"c": "4", "t": "(उभे नाट्येनालंक्रुतः)"},
{"c": "4", "t": "(ततः प्रविशति स्नानोत्तीर्णः काश्यपः)।"},
{"c": "4", "t": "काश्यह"},
{"c": "4", "n": "6", "i": 81, "v": "यास्यत्यद्य शकुन्तलेति हृदयं संस्पृष्टमुत्कण्ठया  कण्ठः स्तम्भितबाष्पवृत्तिकलुषश्चिन्ताजडं दर्शनम् । वैक्लव्यं मम तावदीदृशमिदं स्नेहादरण्यौकसः  पीड्यन्ते गृहिणः कथं नु तनयाविश्लेषदुःखैर्नवैः ॥", "ch": {"n": "शार्दूलविक्रीडितम्"}},
{"c": "4", "t": "(इति परिक्रामनि)", "sp": "सख्यौ"},
{"c": "4", "t": "हला शकुन्तले अवसितमण्डनासि । परिधत्स्व सांप्रतं क्षौमयुगलम् ।"},
{"c": "4", "t": "(शकुन्तलोत्थाय परिधत्ते)", "sp": "गौतमी"},
{"c": "4", "t": "जाते एष ते आनन्दपरिवाहिणा चक्षुषा परिष्वजमान इव गुरुरुपस्थितः ।आचारं तावत्प्रतिपद्यस्व ।", "sp": "शकु"},
{"c": "4", "t": "(सव्रीडम्) तात वन्दे ।"},
{"c": "4", "n": "7", "i": 82, "v": "काश्यप  वत्से । ययातेरिव शर्मिष्ठा भर्तुर्बहुमता भव । सुतं त्वमपि संराजं सेव पूरुमवाप्नुहि ॥", "ch": {"n": "अनुष्टुप्"}, "sp": "गौतमी"},
{"c": "4", "t": "भगवान्वरः खल्वेषः । नाशीः ।", "sp": "काश्यप"},
{"c": "4", "t": "वत्से इतः सद्यो हुतानग्नीन्प्रदक्षिणीकुरुष्व ।"},
{"c": "4", "t": "(सर्वे परिक्रामन्ति)", "sp": "काश्यप"},
{"c": "4", "t": "(ऋक्छन्दसाशास्ते)"},
{"c": "4", "n": "8", "i": 83, "v": "अमी वेदिं परितः कॢप्तधिष्ण्याः समिद्वन्तः प्रान्तसंस्तीर्णदर्भाः ।अपघ्नन्तो दुरितं हव्यगन्धैर्वैतानास्त्वां बह्नयः पावयन्तु ॥", "ch": {"n": "उपजातिः"}},
{"c": "4", "t": "प्रतिष्ठस्वेदानीम् । (सदृष्टिक्षेपम्) क्व ते शार्ङ्गरवमिश्राः । (प्रविश्य)", "sp": "शिष्य"},
{"c": "4", "t": "भगवन्निमे स्मः ।", "sp": "काश्यप"},
{"c": "4", "t": "भगिन्यास्ते मार्गमादेशय ।", "sp": "शार्ङ्गरव"},
{"c": "4", "t": "इत इतो भवती । (सर्वे परिक्रामन्ति)", "sp": "काश्यप"},
{"c": "4", "t": "भो भोः संनिहितास्तपोवनतरवः ।"},
{"c": "4", "n": "9", "i": 84, "v": "पातुं न प्रथमं व्यवस्यति जलं युष्मास्वपीतेषु या  नादत्ते प्रियमण्डना अपि भवतां स्नेहेन या पल्लवम् ।आद्ये वः कुसुमप्रसूतिसमये यस्या भवत्युत्सवः  सेयं याति शकुन्तला पतिगृहं सर्वैरनुज्ञायताम् ॥", "ch": {"n": "शार्दूलविक्रीडितम्"}},
{"c": "4", "t": "(कोकिलरवं सूचयित्वा)"},
{"c": "4", "n": "10", "i": 85, "v": "अनुमतगमना शकुन्तला तरुभिरयं वनवासबन्धुभिः । परिभृतविरुतं कलं यथा प्रतिवचनीकृतमेभिरीदृशम् ॥", "ch": {"n": "अपरवक्त्र"}},
{"c": "4", "t": "(आकाशे)"},
{"c": "4", "n": "11", "i": 86, "v": "रम्यान्तरः कमलिनीहरितैः सरोभिश्  छायाद्रुमैर्नियमितार्कमयूखतापः । भूयात्कुशेशयरजोमृदुरेणुरस्याः  शान्तानुकूलपवनश्च शिवश्च पन्थाः ॥", "ch": {"n": "वसन्ततिलका"}},
{"c": "4", "t": "(सर्वे सविस्मयमाकर्णयन्ति)", "sp": "गौतमी"},
{"c": "4", "t": "जाते ज्ञातिजनस्निग्धाभिरनुज्ञातगमनासि तपोवनदेवताभिः । प्रणम भगवतीः ।", "sp": "शकु"},
{"c": "4", "t": "(सप्रणामं परिक्रम्य । जनान्तिकम्) हला प्रियंवदे आर्यपुत्रदर्शनोत्सुकाया अप्याश्रमपदं परित्यजन्त्या दुःखेन मे चरणौ पुरतः प्रवर्तते ।", "sp": "प्रि"},
{"c": "4", "t": "न केवलं तपोवनविरहकातरा सख्येव । त्वयोपस्थितवियोगस्य तपोवनस्य अपि तावत्समवस्था दृश्यते ।"},
{"c": "4", "n": "12", "i": 87, "v": "उद्गलितदर्भकवला मृग्यः परित्यक्तनर्तना मयूराः ।अपसृतपाण्डुपत्रा मुञ्चन्त्यश्रूणीव लताः ॥", "ch": {"n": "उद्गीतिः"}, "sp": "शकु"},
{"c": "4", "t": "(स्मृत्वा) तात लताभगिनीं वनज्योत्स्नां तावदामन्त्रयिष्ये ।", "sp": "काश्यप"},
{"c": "4", "t": "अवैमि ते तस्यां सोदर्यास्नेहम् ।इयं तावद्दकिषिणेन ।", "sp": "शकु"},
{"c": "4", "t": "(उपेत्य लतामालिङ्ग्य) वनज्योत्स्ने चूतसंगता अपि मां प्रत्यालिङ्गेतोगताभिः शाखाबाहाभिः ।"},
{"c": "4", "t": "अद्यप्रभृति दूरपरिवर्तिनी ते खलु भविष्यामि ।"},
{"c": "4", "t": "काश्यप"},
{"c": "4", "n": "13", "i": 88, "v": "संकल्पितं प्रथममेव मया तवार्थे  भर्तारमात्मसदृशं सुकृतैर्गता त्वम् । चूतेन संश्रितवती नवमालिकेयम् अस्यामहं त्वयि च संप्रति वीतचिन्तः ॥", "ch": {"n": "वसन्ततिलका"}},
{"c": "4", "t": "इतः पन्थानं प्रतिपद्यस्व ।", "sp": "शकु"},
{"c": "4", "t": "(सख्यौ प्रति) हला एषा द्वयोर्युवयोर्हस्ते निक्षेपः ।", "sp": "सख्यौ"},
{"c": "4", "t": "अयं जनः कस्य हस्ते समर्पितः । (इति बाष्पं विहरतः)", "sp": "काश्यप"},
{"c": "4", "t": "अनसूये अलं रुदित्वा । ननु भवतीभ्यामेव स्थिरीकर्तव्या शकुन्तला ।", "sp": "शकु"},
{"c": "4", "t": "तात एषोटजपर्यन्तचारिणी गर्भमन्थरा मृगवधूर्यदानघप्रसवा भवति तदा मह्यं कमपि प्रियनिवेदयितृकं विसर्जयिष्यथ ।", "sp": "काश्यप"},
{"c": "4", "t": "नेदं विस्मरिष्यामः ।", "sp": "शकु"},
{"c": "4", "t": "(गतिभङ्गं रूपयित्वा) को नु खल्वेष निवसने मे सज्जते । (इति परावर्तते )"},
{"c": "4", "t": "काश्यप"},
{"c": "4", "n": "14", "i": 89, "v": "यस्य त्वया व्रणविरोपणमिङ्गुदीनाम्  तैलं न्यषिच्यत मुखे कुशसूचिविद्धे । श्यामाकमुष्टिपरिवर्धितको जहाति  सोऽयं न पुत्रकृतकः पदवीं मृगस्ते ॥", "ch": {"n": "वसन्ततिलका"}, "sp": "शकु"},
{"c": "4", "t": "वत्स किं सहवासपरित्यागिनीं मामनुसरसि ।अचिरप्रसूतया जनन्या विना वर्धित एव ।इदानीमपि मया विरहितं त्वां तातश्चिन्तयिष्यति । निवर्तस्व तावत् । (इति रुदती प्रस्थिता)"},
{"c": "4", "t": "काश्यप"},
{"c": "4", "n": "15", "i": 90, "v": "उत्पक्ष्मणोर्नयनयोरुपरुद्धवृत्तिम्  बाष्पं कुरु स्थिरतया विरतानुबन्धम् ।अस्मिन्नलक्षितनतोन्नतभूमिभागे  मार्गे पदानि खलु ते विषमीभवन्ति ॥", "ch": {"n": "वसन्ततिलका"}, "sp": "शार्ङ्गरवः"},
{"c": "4", "t": "भवगान् ।ओदकान्तं स्निग्धो जनोऽनुगन्तव्य इति श्रूयते ।"},
{"c": "4", "t": "तदिदं सरस्तीरम् ।अत्र संदिश्य प्रतिगन्तुमर्हति ।", "sp": "काश्यप"},
{"c": "4", "t": "तेन हीमां क्षीरवृक्षछायामाश्रयामः ।"},
{"c": "4", "t": "(सर्वे परिक्रम्य स्थिताः )", "sp": "काश्यप"},
{"c": "4", "t": "(आत्मगतम्) किं नु खलु तत्रभवतो दुष्यन्तस्य युक्तरूपमस्माभिः संदेष्टव्यम् । (इति चिन्तयति)", "sp": "शकु"},
{"c": "4", "t": "(जनान्तिकम्) हला पश्य । नलिनीपत्रान्तरितमपि सहचरमपश्यन्त्यातुरा चक्रवाक्य्यटति दुष्करमहं करोमीति ।", "sp": "अन"},
{"c": "4", "t": "सखि मैवं मन्त्रयस्व ।"},
{"c": "4", "n": "16", "i": 91, "v": "एषा अपि प्रियेण विना गमयति रजनीं विषाददीर्घतराम् । गुर्वपि विरहदुःखमाशाबन्धः साहयति ॥", "ch": {"n": "आर्या"}, "sp": "काश्यप"},
{"c": "4", "t": "शार्ङ्गरव इति त्वया मद्वचनात्स राजा शकुन्तलां पुरस्कृत्य वक्तव्यः ।", "sp": "शार्ङ्गरव"},
{"c": "4", "t": "आज्ञापयतु भगवान् ।"},
{"c": "4", "t": "काश्यप"},
{"c": "4", "n": "17", "i": 92, "v": "अस्मान्साधु विचिन्त्य संयमधनानुच्चैः कुलं चात्मनस्  त्वय्यस्याः कथमप्य्बान्धवकृतां स्नेहप्रवृत्तिं च ताम् । सामान्यप्रतिपत्तिपूर्वकमियं दारेषु दृश्या त्वया  भाग्यायत्तमतः परं न खलु तद्वाच्यं वधूबन्धुभिः ॥", "ch": {"n": "शार्दूलविक्रीडितम्"}, "sp": "शार्ङ्गरव"},
{"c": "4", "t": "गृहीतः संदेशः ।", "sp": "काश्यप"},
{"c": "4", "t": "वत्से त्वमिदानीमनुशासनीयासि । वनौकसोऽपि सन्तो लौकिकज्ञा वयम् ।", "sp": "शार्ङ्गरा"},
{"c": "4", "t": "न खलु धिमतां कश्चिदविषयो नाम ।", "sp": "काश्यप"},
{"c": "4", "t": "सा त्वमितः पतिकुलं प्राप्य"},
{"c": "4", "n": "18", "i": 93, "v": "शुश्रूषस्व गुरून्कुरु प्रियसखीवृत्तिं सपत्नीजने  भर्तृविप्रकृता अपि रोषणतया मा स्म प्रतीपं गमः । भूयिष्ठं भव दक्षिणा परिजने भाग्येष्वनुत्सेकिनी  यान्त्येवं गृहिणीपदं युवतयो वामाः कुलस्याधयः ॥", "ch": {"n": "शार्दूलविक्रीडितम्"}},
{"c": "4", "t": "कथं वा गौतमी मन्यते ।", "sp": "गौ"},
{"c": "4", "t": "एतावान्वध्हूजनस्योपदेशः । जाते एतत्खलु सर्वमवधारय ।", "sp": "काश्यप"},
{"c": "4", "t": "वत्से परिष्वजस्व मां सखीजनं च ।", "sp": "शकु"},
{"c": "4", "t": "तात इत एव किं प्रियंवदानसूये सख्यौ निवर्तिष्येते ।", "sp": "काश्यप"},
{"c": "4", "t": "वत्से इमे अपि प्रदेये । न युक्तमनयोस्तत्र गन्तुम् । त्वया सह गौतमी यास्यति ।", "sp": "शकु"},
{"c": "4", "t": "(पितरमाश्लिष्य) कथमिदानीं तातस्याङ्कात्परिभ्रष्टा मलयतटोन्मूलिता चन्दनलतेव देशान्तरे जीवितं धारयिष्यामि ।", "sp": "काश्यप"},
{"c": "4", "t": "वत्से किमेवं कातरासि ।"},
{"c": "4", "n": "19", "i": 94, "v": "अभिजनवतो भर्तुः श्लाघ्ये स्थिता गृहिणीपदे  विभवगुरुभिः कृत्यैस्तस्य प्रतिक्षणमाकुला । तनयमचिरात्प्राचीवार्कं प्रसूय च पावनम्  मम विरहजां न त्वं वत्से शुचं गणयिष्यामि ॥", "ch": {"n": "हरिणी"}},
{"c": "4", "t": "(शकुन्तला पित्ः पादयोः पतति)", "sp": "काश्यप"},
{"c": "4", "t": "यदिच्छामि ते तदस्तु ।", "sp": "शकु"},
{"c": "4", "t": "(सख्यावुपेत्य) हला द्वे अपि मां सममेव परिष्वजेथाम् ।", "sp": "सख्यौ"},
{"c": "4", "t": "(तथा कृत्वा) सखि यदि नाम स राजा प्रत्यभिज्ञानमन्थरो भवेत्ततस्तस्मायिदमात्मनामधेयाङ्कितमङ्गुलीयकं दर्शय ।", "sp": "शकु"},
{"c": "4", "t": "अनेन संदेहेन वामाकम्पितास्मि ।", "sp": "सख्यौ"},
{"c": "4", "t": "मा भैषीः ।अतिस्नेहः पापशङ्की ।", "sp": "शार्ङ्गरव"},
{"c": "4", "t": "युगान्तरमारूढः सविता । त्व्वरतामत्रभवती ।", "sp": "शकु"},
{"c": "4", "t": "(आश्रमाभिमुखी स्थितवा) तात कदा नु भूयस्तपोवनं प्रेक्षिष्ये ।", "sp": "काश्यप"},
{"c": "4", "t": "श्रूयताम् ।"},
{"c": "4", "n": "20", "i": 95, "v": "भूत्वा चिराय चतुरन्तमहीसपत्नी  दौष्यन्तिमप्रतिरथं तनयं निवेश्य । भर्त्रा तदर्पितकुटुम्बभरेण सार्धम्  शान्ते करिष्यसि पदं पुनराश्रमेऽस्मिन् ॥", "ch": {"n": "वसन्ततिलका"}, "sp": "गौतमी"},
{"c": "4", "t": "जाते परिहीयते गमनवेला । निवर्तय पितरम् ।अथवा चिरेण अपि पुनः पुनरेषैवं मन्त्रयिष्यते । निवर्ततां भवान् ।", "sp": "काश्यप"},
{"c": "4", "t": "वत्से उपरुध्यते तपोऽनुष्ठानम् ।", "sp": "शकु"},
{"c": "4", "t": "(भूयः पितरमाश्लिष्य तपश्चरणपीडितं तातशरीरम् । तन्मातिमात्रं मम कृत उत्कण्ठस्व ।", "sp": "काश्यप"},
{"c": "4", "t": "(सनिःश्वासम्)"},
{"c": "4", "n": "21", "i": 96, "v": "शममेष्यति मम शोकः कथं नु वत्से त्वया रचितपूर्वम् ।उटजद्वारविरूढं नीवारबलिं विलोकयतः ॥", "ch": {"n": "आर्या"}},
{"c": "4", "t": "गच्छ । शिवास्ते पन्थानः सन्तु ।"},
{"c": "4", "t": "(निष्क्रान्ता शकुन्तला सहयायिनश्च)", "sp": "सख्यौ"},
{"c": "4", "t": "(शकुन्तलां विलोक्य) हा धिग्घा धिक् ।अन्तर्हिता शकुन्तला वनराज्या ।", "sp": "काश्यप"},
{"c": "4", "t": "(सनिःश्वासम्)अनसूये गतवती वां सहचारिणी । निगृह्य शोकमनुगच्छतं मां प्रस्थितम् ।", "sp": "उभे"},
{"c": "4", "t": "तात शकुन्तलाविरहितं शून्यमिव तपोवनं कथं प्रविशावः ।", "sp": "काश्यप"},
{"c": "4", "t": "स्नेहवृत्तिरेवं दर्शिनी । (सविमर्शं परिक्रम्य) हन्त भोः शकुन्तलां पतिकुलं विसृज्य लब्धमिदानीं स्वास्थ्यम् । कुतः ।"},
{"c": "4", "n": "22", "i": 97, "v": "अर्थो हि कन्या परकीय एव तामद्य संप्रेष्य परिग्रहीतुः । जातो ममायं विशदः प्रकामं प्रत्यर्पितन्यास इवान्तरात्मा ॥", "ch": {"n": "इन्द्रवज्रा"}},
{"c": "4", "t": "(इति निष्क्रान्ताः सर्वे)"},
{"c": "5", "t": "(ततः प्रविशत्यासनस्हो राजा विदूषकश्च)", "sp": "विदु"},
{"c": "5", "t": "(कर्णं दत्त्वा) भो वयस्य संगीतशालान्तरेऽवधानं देहि ।"},
{"c": "5", "t": "कलविशुद्धाया गीतेः स्वरसंयोगः श्रूयते । जाने तत्रभवती हंसपदिका वर्णपरिचयं करोतीति ।", "sp": "राजा"},
{"c": "5", "t": "तूष्णीं भव । यावदाकर्णयामि । (आकाशे गीयते)"},
{"c": "5", "n": "1", "i": 98, "v": "अभिनवमधुलोलुपस्त्वं तथा परिचुम्ब्य चूतमञ्जरीम् । कमलवसतिमात्रनिर्वृतो मधुकर विस्मृतोऽस्येनां कथम् ॥", "sp": "राजा"},
{"c": "5", "t": "अहो रागपरिवाहिणी गीतिः ।", "sp": "विदु"},
{"c": "5", "t": "किं तावद्गीत्या अवगतोऽक्षरार्थः ।", "sp": "रा"},
{"c": "5", "t": "(स्मितं कृत्वा) सकृत्कृतप्रणयोऽयं जनः । तदस्या देवीं वसुमतीमन्तरेण महदुपालम्भनं गतोऽस्मि । सखे माधव्य मद्वचनादुच्यतां हंसपदिका । निपुणमुपालब्धाः स्म इति ।", "sp": "विदु"},
{"c": "5", "t": "यद्भवानाज्ञापयति । (उत्थाय भो वयस्य गृहीतस्य तया परकीयैर्हस्तैः शिखण्डके ताड्यमानस्याप्सरसा वीतरागस्येव नास्तीदानीं मे मोक्षः ।", "sp": "रा"},
{"c": "5", "t": "गच्छ । नागरिकवृत्त्या संज्ञापयैनाम् ।", "sp": "विदु"},
{"c": "5", "t": "का गतिः । (इति निष्क्रान्ताः)", "sp": "रा"},
{"c": "5", "t": "(आत्मगतम्) किं नु खलु गीतमेवं विधार्थमाकर्ण्येष्टजनविरहाद् ऋतेऽपि बलवदुत्कण्ठितोऽस्मि ।अथवा ।"},
{"c": "5", "n": "2", "i": 99, "v": "रम्याणि वीक्ष्य मधुरांश्च निशम्य शब्दान्पर्युत्सुको भवति यत्सुखितोऽपि जन्तुः । तच्चेतसा स्मरति नूनमबोधपूर्वं भावस्थिराणि जननान्तरसौहृदानि ॥", "ch": {"n": "वसन्ततिलका"}},
{"c": "5", "t": "(इति पर्याकुलस्तिष्ठति)"},
{"c": "5", "t": "(ततः प्रविशति कञ्चुकी)", "sp": "कञ्चुकी"},
{"c": "5", "t": "अहो नु खल्वीदृशीमवस्थां प्रतिपन्नोऽस्मि ।"},
{"c": "5", "n": "3", "i": 100, "v": "आचार इत्यवहितेन मया गृहीता  या वेत्रयष्टिरवरोधगृहेषु राज्ञः । काले गते बहुतिथे मम सैव जाता  प्रस्थानविक्लवगतेरवलम्बनार्था ॥", "ch": {"n": "वसन्ततिलका"}},
{"c": "5", "t": "भो कामं धर्मकार्यमनतिपात्यं देवस्य । तथापीदानीमेव धर्मासनादुत्थिताय पुनरुपरोधकारि कण्वशिष्यागमनमस्मै नोत्सहे निवेदयितुम् ।अथवाविश्रमोऽयं लोकतन्त्राधिकारः । कुतः ।"},
{"c": "5", "n": "4", "i": 101, "v": "भानुः सकृद्युक्ततुरङ्ग एव रात्रिं दिवं गन्धवहः प्रयाति । शेषः सदा एवाहितभूमिभारः षष्ठांशवृत्तेरपि धर्म एषः ॥", "ch": {"n": "इन्द्रवज्रा"}},
{"c": "5", "t": "यावन्नियोगमनुतिष्ठामि । (परिक्रम्यावलोक्य च)एष देवः"},
{"c": "5", "n": "5", "i": 102, "v": "प्रजाः प्रजाः स्वा इव तन्त्रयित्वा  निषेवते श्रान्तमना विविक्तम् । यूथानि संचार्य रविप्रतप्तः  शीतं दिवा स्थानमिव द्विपेन्द्रः ॥", "ch": {"n": "उपजातिः"}},
{"c": "5", "t": "(उपगम्य) जयतु जयतु देवः ।एते खलु हिमगिरेरुपत्यकारण्यवासिनः काश्यपसंदेशमादाय सस्त्रीकास्तपस्विनः संप्राप्ताः । श्रुत्वा देवः प्रमाणम् ।", "sp": "रा"},
{"c": "5", "t": "(सादरम्) किं काश्यपसंदेशहारिणः ।", "sp": "कञ्चुकी"},
{"c": "5", "t": "अथ किम् ।", "sp": "रा"},
{"c": "5", "t": "तेन हि मद्वचनाद्विज्ञाप्यतामुपाध्याह सोमरातः ।अमूनाश्रमवासिनः श्रौतेन विधिना सत्कृत्य स्वयमेव प्रवेशयितुमर्हसीति ।अहमप्यत्र तपस्विदर्शनोचिते प्रदेशे स्थितः प्रतिपालयामि ।", "sp": "कञ्चुकी"},
{"c": "5", "t": "यदाज्ञापयति देवः (इति निष्क्रान्तः)", "sp": "रा"},
{"c": "5", "t": "(उत्थाय) वेत्रवति अग्निशरणमार्गमादेशय ।", "sp": "प्रतिहारी"},
{"c": "5", "t": "इत इतो देवः ।", "sp": "रा"},
{"c": "5", "t": "(परिक्रामति ।अधिकारखेदं निरूप्य) सर्वः प्रार्थितमर्थमधिगम्य सुखी संपद्यते जन्तुः । राज्ञां तु चरितार्थता दुःखोत्तरैव ।"},
{"c": "5", "n": "6", "i": 103, "v": "औत्सुक्यमात्रमवसाययति प्रतिष्ठा  क्लिश्नाति लब्धपरिपालनवृत्तिरेव । नातिश्रमापनयनाय यथा श्रमाय  राज्यं स्वहस्तधृतदण्डमिवातपत्रम् ॥", "ch": {"n": "वसन्ततिलका"}, "sp": "वैतालिकौ"},
{"c": "5", "t": "विजयतां देवः ।"},
{"c": "5", "n": "7", "i": 104, "v": "प्रथमः  स्वसुखनिरभिलाषः खिद्यसे लोकहेतोः  प्रतिदिनमथवा ते वृत्तिरेवं विधैव ।अनुभवति हि मूर्ध्ना पदप तीव्रमुष्णम्  शमयति परितापं छायया संश्रितानाम् ॥"},
{"c": "5", "t": "द्वितीयः"},
{"c": "5", "n": "8", "i": 105, "v": "नियमयसि विमार्गप्रस्थितानात्तदण्डः  प्रशमयसि विवादं कल्पसे रक्षणाय ।अतनुषु विभवेषु ज्ञातयः सन्तु नाम  त्वयि तु परिसमाप्तं बन्धुकृत्य प्रजानाम् ॥", "ch": {"n": "मालिनी"}, "sp": "राजा"},
{"c": "5", "t": "एते क्लान्तमनसः पुनर्नवीकृताः स्मः । (इति परिक्रामति)", "sp": "प्रतिहारी"},
{"c": "5", "t": "एष अभिनवसंमार्जनसश्रीकः संनिहितहोमधेनुरग्निशरणालिन्दः ।आरोहतु देवः ।", "sp": "रा"},
{"c": "5", "t": "(आरुह्य परिजनांसावलम्बी तिष्ठति) वेत्रवति किमुद्दिश्य भगवता काश्यपेन मत्सकाशम् ऋषयः प्रेषिताः स्युः ।"},
{"c": "5", "n": "9", "i": 106, "v": "किं तावद्व्रतिनामुपोढतपसां विघ्नैस्तपो दूषितम्  धर्मारण्यचरेषु केनचिदुत प्राणिष्वसच्चेष्टितम् ।आहोस्वित्प्रसवो ममापचरितैर्विष्टम्भितो वीरुधाम् इत्यारूढबहुप्रतर्कमपरिच्छेदाकुलं मे मनः ॥", "ch": {"n": "शार्दूलविक्रीडितम्"}, "sp": "प्रतिहारी"},
{"c": "5", "t": "सुचरितनन्दिन ऋषयो देवं सभाजयितुमागता इति तर्कयामि ।"},
{"c": "5", "t": "(ततः प्रविशन्ति गौतमी सहिताः शकुन्तलां पुरस्कृत्य मुनयः । पुरश्चैषां कञ्चुकी पुरोहितश्च)", "sp": "कञ्चुकी"},
{"c": "5", "t": "इत इतो भवन्तः ।", "sp": "शार्ङ्गरव"},
{"c": "5", "t": "शारद्वत ।"},
{"c": "5", "n": "10", "i": 107, "v": "महाभागः कामं नरपतिरभिन्नस्थितिरसौ  न कश्चिद्वर्णानामपथमपकृष्टोऽपि भजते । तथापीदं शश्वत्परिचितविविक्तेन मनसा जनाकीर्णं मन्ये हुतवहपरीतं गृहमिव ॥", "ch": {"n": "शिखरिणी"}, "sp": "शारद्वत"},
{"c": "5", "t": "स्थाने भवान्पुरप्रवेशादित्थं भूतः संवृत्तः ।अहमपि"},
{"c": "5", "n": "11", "i": 108, "v": "अभ्यक्तमपि स्नातः शुचिरशुचिमिव प्रबुद्ध इव सुप्तम् । बद्धमिव स्वैरगतिर्जनमिह सुखसङ्गिनमवैमि ॥", "ch": {"n": "आर्या"}, "sp": "शकु"},
{"c": "5", "t": "(निमित्तं सूचयित्वा)अहो किं मे वामेतरन्नयनं विस्फुरति ।", "sp": "गौतमी"},
{"c": "5", "t": "जाते प्रतिहतममङ्गलम् ।सुखानि ते भर्तृकुलदेवता वितरन्तु (इति परिक्रामति)", "sp": "पुरोहित"},
{"c": "5", "t": "(राजानं निर्दिश्य भो भोस्तपस्विनः असावत्रभवान्वर्णाश्रमाणां रक्षिता प्रागेव मुक्तासनो वः प्रतिपालयति । पश्यत एनम् ।", "sp": "शार्ङ्गरव"},
{"c": "5", "t": "भो महाब्राह्मण काममेतदभिनन्दनीयं तथापि वयमत्र मध्यस्थाः । कुतः"},
{"c": "5", "n": "12", "i": 109, "v": "भवन्ति नंरास्तरवः फलागमैर्नवाम्बुभिर्दूरविलम्बिनो घनाः ।अनुद्धताः सत्पुरुषाः समृद्धिभिः स्वभाव एवैष परोपकारिणाम् ॥", "ch": {"n": "वंशस्थम्"}, "sp": "प्रतीहारी"},
{"c": "5", "t": "देव प्रसन्नमुखवर्णा दृश्यन्ते । जानामि विश्रब्धकार्या ऋषयः ।", "sp": "राजा"},
{"c": "5", "t": "(शकुन्तलां दृष्ट्वा)अथात्र भवती"},
{"c": "5", "n": "13", "i": 110, "v": "का स्विदवगुण्ठनवती नातिपरिस्फुटशरीरलावण्या । मध्ये तपोधनानां किसलयमिव पाण्डुपत्राणाम् ॥", "ch": {"n": "आर्या"}, "sp": "प्रतीहारी"},
{"c": "5", "t": "देव कुतूहलगर्भः प्रहितो न मे तर्कः प्रसरति । ननु दर्शनीया पुनरस्या आकृतिर्लक्ष्यते ।", "sp": "राजा"},
{"c": "5", "t": "भवतु ।अनिर्वर्णनीयं परकलत्रम् ।", "sp": "शकु"},
{"c": "5", "t": "(हस्तमुरसि कृत्वा ।आत्मगतम्) हृदय किमेवं वेपसे ।आर्यपुत्रस्य भावमवधार्य धीरं तावद्भव ।", "sp": "पुरोहित"},
{"c": "5", "t": "(पुरो गत्वा)एते विधिवदर्चितास्तपस्विनः । कश्चिदेषामुपाध्यायसंदेशः । तं देवः श्रोतुमर्हति ।", "sp": "राजा"},
{"c": "5", "t": "अवहितोऽस्मि ।", "sp": "ऋषयः"},
{"c": "5", "t": "(हस्तानुद्यम्य) विजयस्व राजन् ।", "sp": "रा"},
{"c": "5", "t": "सर्वानभिवादये ।", "sp": "ऋषयः"},
{"c": "5", "t": "इष्टेन युज्यस्व ।", "sp": "रा"},
{"c": "5", "t": "अपि निर्विघ्नतपसो मुनयः ।"},
{"c": "5", "t": "ऋषयः"},
{"c": "5", "n": "14", "i": 111, "v": "कुतो धर्मक्रियाविघ्नः सतां रक्षितरि त्वयि । तमस्तपति धर्मांशौ कथमाविर्भविष्यति ॥", "ch": {"n": "अनुष्टुप्"}, "sp": "रा"},
{"c": "5", "t": "अर्थवान्खलु मे राजशब्दः ।अथ भगवांल्लोकानुग्रहाय कुशली काश्यपः ।", "sp": "शार्ङ्गरवः"},
{"c": "5", "t": "स्वाधीनकुशलाः सिद्धिमन्तः । स भवन्तमनामयप्रश्नपूर्वकमिदमाह ।", "sp": "रा"},
{"c": "5", "t": "किमाज्ञापयति भगवान् ।", "sp": "शा"},
{"c": "5", "t": "यन्मिथःसमयादिमां मदीयां दुहितरं भवानुपायंस्त तन्मया प्रीतिमता युवयोरनुज्ञातम् । कुतः"},
{"c": "5", "n": "15", "i": 112, "v": "त्वमर्हतां प्राग्रसरः स्मृतोऽसि नः  शकुन्तला मूर्तिमती च सत्क्रिया । समानयंस्तुल्यगुणं वधूवरम्  चिरस्य वाच्यं न गतः प्रजापतिः ॥", "ch": {"n": "वंशस्थम्"}},
{"c": "5", "t": "तदिदानीमापन्नसत्त्वेयं प्रतिगृह्यतां सहधर्मचरणायेति ।", "sp": "गौतमी"},
{"c": "5", "t": "आर्य किमपि वक्तुकामास्मि । न मे वचनावसरोऽस्ति । कथमिति ।"},
{"c": "5", "n": "16", "i": 113, "v": "नापेक्षितो गुरुजनोऽनया त्वया पृष्टो न बन्धुजनः ।एकैकस्मिन्नेव चरिते भणामि किमेकैकम् ॥", "sp": "शकु"},
{"c": "5", "t": "(आत्मगतम्) किं नु खल्वार्यपुत्रो भणति ।", "sp": "रा"},
{"c": "5", "t": "किमिदमुपन्यस्तम् ।", "sp": "शकु"},
{"c": "5", "t": "(आत्मगतम्) पावकः खलु वचनोपन्यासः ।", "sp": "शा"},
{"c": "5", "t": "कथमिदं नाम । भवन्त एव सुतरां लोकवृत्तान्तनिष्णाताः ।"},
{"c": "5", "n": "17", "i": 114, "v": "सतीमपि ज्ञातिकुलैकसंश्रयाम्  जनोऽन्यथा भर्तृमतीं विशङ्कते । अतः समीपे परिणेतुरिष्यते प्रियाप्रिया वा प्रमदा स्वबन्धुभिः ॥", "ch": {"n": "वंशस्थम्"}, "sp": "रा"},
{"c": "5", "t": "किमत्रभवती मया परिणीतपूर्वा ।", "sp": "शकु"},
{"c": "5", "t": "(सविषादम्) हृदय सांप्रतं ते आशङ्का ।", "sp": "शा"},
{"c": "5", "t": "किं कृतकार्यद्वेषो धर्मं प्रति विमुखता कृतावज्ञा ।", "sp": "रा"},
{"c": "5", "t": "कुतोऽयमसत्कल्पनाप्रश्नः ।"},
{"c": "5", "t": "शा"},
{"c": "5", "n": "18", "i": 115, "v": "मूर्छन्त्यमी विकाराः प्रायेणैश्वर्यमत्तेषु ॥", "sp": "रा"},
{"c": "5", "t": "विशेषेणाधिक्षिप्तोऽस्मि ।", "sp": "गौतमी"},
{"c": "5", "t": "जाते मुह्हूर्तं मा लज्जस्व ।अपनेष्यामि तावत्तेऽवगुण्ठनम् । ततस्त्वां भर्ताभिज्ञास्यति ।", "sp": "रा"},
{"c": "5", "t": "(शकुन्तलां निर्वर्ण्य ।आत्मगतम्)"},
{"c": "5", "n": "19", "i": 116, "v": "इदमुपनतमेवं रूपमक्लिष्टकान्ति  प्रथमपरिगृहीतं स्यान्न वेत्यव्यवस्यन् । भ्रमर इव विभाते कुन्दमन्तस्तुषारम्  न च खलु परोभोक्तुं नापि शक्नोमि हातुम् ॥", "ch": {"n": "मालिनी"}},
{"c": "5", "t": "(इति विचारयन्स्थितः)", "sp": "प्रतीहारी"},
{"c": "5", "t": "(स्वगतम्)अहो धर्मापेक्षिता भर्तुः ।ईदृशं नाम सुखोपनतं रूपं दृष्टा कोऽन्यो विचारयति ।", "sp": "शा"},
{"c": "5", "t": "भो राजन्किमिति जोषमास्यते ।", "sp": "रा"},
{"c": "5", "t": "भोस्तपोधनाः चिन्तयन्नपि न खलु स्वीकरणमत्रभवत्याः स्मरामि । तत्कथमिमामभिव्यक्तसत्त्वलक्षणां प्रत्यात्मानं क्षेत्रिणमशङ्कमानः प्रतिपत्स्ये ।", "sp": "शकुन्तला"},
{"c": "5", "t": "(अपवार्य)आर्यस्य परिणय एव संदेहः । कुत इदानीं मे दूराधिरोहिण्याशा ।", "sp": "शार्"},
{"c": "5", "t": "मा तावत् ।"},
{"c": "5", "n": "20", "i": 117, "v": "कृताभिमर्शामनुमन्यमानः सुतां त्वया नाम मुनिर्विमान्यः । मुष्टं प्रतिग्राहयता स्वमर्थं पात्रीकृतो दस्युरिवासि येन ॥", "ch": {"n": "उपजातिः"}, "sp": "शारद्वत"},
{"c": "5", "t": "शार्ङ्गरव विमर त्वमिदानीम् । शकुन्तले वक्तव्यमुक्तमस्माभिः । सोऽयमत्रभवानेवमाह । दीयतामस्मै प्रत्ययप्रतिवचनम् ।", "sp": "शकु"},
{"c": "5", "t": "(अपवार्य)इदमवस्थ्हान्तरं गते तादृशेऽनुरागे किं वा स्मारितेन ।आत्मेदानीं मे शोचनीय इति व्यवसितमेतत् । (प्रकाशम्)"},
{"c": "5", "t": "पौरव युक्तं नाम ते तथा पुराश्रमपदे स्वभावोत्तानहृदयमिमं जनं समयपूर्वं प्रतार्य सांप्रतमीदृशैरक्षरैः प्रत्याख्यातुम् ।", "sp": "राजा"},
{"c": "5", "t": "(कर्णौ विधाय) शान्तं पापम् ।"},
{"c": "5", "n": "21", "i": 118, "v": "व्यपदेशमाविलयितुं किमीहसे जनमिमम पातयितुम् । कूलं कषा इव सिन्धुः प्रसन्नमम्भस्तटतरुं च ॥", "ch": {"n": "उद्गीतिः"}, "sp": "शकु"},
{"c": "5", "t": "भवतु । यदि परमार्थतः परपरिग्रहशङ्किना त्वयैवं प्रवृत्तं तदभिज्ञानेनानेन तवाशङ्कामपनेष्यामि ।", "sp": "राजा"},
{"c": "5", "t": "उदारः कल्पः ।", "sp": "शकु"},
{"c": "5", "t": "(मुद्रास्थानं परामृश्य) हा धिग्घा धिक् ।अङ्गुलीयकशून्या मेऽङ्गुलिः । (इति सविषादं गौतमीमवेक्षते)", "sp": "गौतमी"},
{"c": "5", "t": "नूनं ते शक्रावताराभ्यन्तरे शचीतीर्थसलिलं वन्दमानायाः प्रभ्रष्टमङ्गुलीयकम् ।", "sp": "राजा"},
{"c": "5", "t": "(सस्मितम्)इदं तत्प्रत्युत्पन्नमति स्त्रैणमिति यदुच्यते ।", "sp": "शकु"},
{"c": "5", "t": "अत्र तावद्विधिना दर्शितं प्रभुत्वम् ।", "sp": "राजा"},
{"c": "5", "t": "श्रोतव्यमिदानीं संवृत्तम् ।", "sp": "शकु"},
{"c": "5", "t": "नन्वेकस्मिन्दिवसे नवमालिकामण्डपे नलिनीपत्रभाजनगतमुदकं तव हस्ते संनिहितमासीत् ।", "sp": "राजा"},
{"c": "5", "t": "शृणुमस्तावत् ।", "sp": "शकु"},
{"c": "5", "t": "तत्क्षणे स मे पुत्रकृतको दीर्घापाङ्गो नाम मृगपोतक उपस्थितः ।"},
{"c": "5", "t": "त्वयायं तावत्प्रथमं पिबत्वित्यनुकम्पिनोपच्छन्दित उदकेन । न पुनस्तेऽपरिचयाद्हस्ताभ्यासमुपगतः । पश्चात्तस्मिन्नेव मया गृहीते सलिलेऽनेन कृतः प्रणयः । तदा त्वमित्थं प्रहसितोऽसि । सर्वः सगन्धेषु विश्वसिति । द्वावप्यत्रारण्यकाविति ।", "sp": "राजा"},
{"c": "5", "t": "एवमादिभिरात्मकार्यनिर्वर्तिनीनामनृतमयवान्मधुभिराकृष्यते विषयिणः ।", "sp": "गौतमी"},
{"c": "5", "t": "महाभाग नार्हस्येवं मन्त्रयितुम् । तपोवनसंवर्धितोऽनभिज्ञोऽयं जनः कैतवस्य ।", "sp": "राजा"},
{"c": "5", "t": "तापसवृद्धे ।"},
{"c": "5", "n": "22", "i": 119, "v": "स्त्रीणामशिक्षितपटुत्वममानुषीषु  संदृश्यते किमुत याः प्रतिबोधवत्यः । प्रागन्तरिक्षगमनास्त्वमपत्यजातम् अन्यैर्द्विजैः परभृताः खलु पोषयन्ति ॥", "ch": {"n": "वसन्ततिलका"}, "sp": "शकु"},
{"c": "5", "t": "(सरोषमनार्य आत्मनो हृदयानुमानेन प्रेक्षसे । क इदानीमन्यो धर्मकञ्चुकप्रवेशिनस्तृणछन्नकूपोपमस्य तवानुकृतिं प्रतिपत्स्यते ।", "sp": "राजा"},
{"c": "5", "t": "(आत्मगतम्) संदिग्धबुद्धिमां कुर्वन्नकैतव इवास्याः कोपो लक्ष्यते । तथा ह्यनया"},
{"c": "5", "n": "23", "i": 120, "v": "मय्येव विस्मरणदारुणचित्तवृत्तौ  वृत्तं रहः प्रणयमप्रतिपद्यमाने । भेदाद्भ्रुवोः कुटिलयोरतिलोहिताक्ष्या  भग्नं शरासनमिवातिरुषा स्मरस्य ॥", "ch": {"n": "वसन्ततिलका"}},
{"c": "5", "t": "(प्रकाशम्) भद्रे प्रथितं दुष्यन्तस्य चरितम् । तथापीदं न दृश्यते ।", "sp": "शकु"},
{"c": "5", "t": "सुष्ठु तावदत्र स्वच्छन्दचारिणी कृतास्मि याहमस्य पुरुवंशप्रत्ययेन मुखमधोर्हृदयविषस्य हस्ताभ्यासमुपगता ।", "sp": "शार्ङ्गरव"},
{"c": "5", "t": "इत्थमात्मकृतं चापलं दहति ।"},
{"c": "5", "n": "24", "i": 121, "v": "अतः परीक्ष्य कर्तव्यं विशेषात्संगतं रहः ।अज्ञातहृदयेष्वेवं वैरीभवति सौहृदम् ॥", "ch": {"n": "अनुष्टुप्"}, "sp": "राजा"},
{"c": "5", "t": "अयि भोः किमत्रभवतीप्रत्ययादेवास्मान्संयुतदोषाक्षरैः क्षिणुथ ।"},
{"c": "5", "t": "शार्ङ्ग् (सासूयम्) श्रुतं भवद्भिरधरोत्तरम् ।"},
{"c": "5", "n": "25", "i": 122, "v": "आ जन्मनः शाठ्यमशिक्षितो यस्तस्याप्रमाणं वचनं जनस्य । परातिसंधानमधीयते यैर्विद्येति ते सन्तु किलाप्तवाचः ॥", "ch": {"n": "उपजातिः"}, "sp": "राजा"},
{"c": "5", "t": "भोः सत्यवादिन्नभ्युपगतं तावदस्माभिरेवम् । किं पुनरिमामतिसंधाय लभ्यते ।", "sp": "शार्ङ्ग्"},
{"c": "5", "t": "विनिपातः ।", "sp": "राजा"},
{"c": "5", "t": "विनिपातः पौरवैः प्रार्थ्यत इति न श्रद्धेयमेतत् ।", "sp": "शारद्"},
{"c": "5", "t": "शार्ङ्गरव किमुत्तरेण ।अनुष्ठितो गुरोः संदेशः । प्रतिनिवर्तामहे वयम् । (राजानं प्रति)"},
{"c": "5", "n": "26", "i": 123, "v": "तदेषा भवतः कान्ता त्यज वैनां गृहाण वा ।उपपन्ना हि दारेषु प्रभुता सर्वतोमुखी ॥", "ch": {"n": "अनुष्टुप्"}},
{"c": "5", "t": "गौतमि गच्छाग्रतः । (इति प्रस्थिताः)", "sp": "शकु"},
{"c": "5", "t": "कथमनेन कितवेन विप्रलब्धास्मि । यूयमपि मां परित्यजथ । (इत्यनुप्रतिष्ठते)", "sp": "गौतमी"},
{"c": "5", "t": "(स्थित्वा) वत्स शार्ङ्गरव अनुगच्छतीयं खलु नः करुणपरिदेविनी शकुन्तला । प्रत्यादेशपरुषे भर्तरि किं वा मे पुत्रिका करोतु ।", "sp": "शार्ङ्ग्"},
{"c": "5", "t": "(सरोषं निवृत्य) किं पुरोभागे स्वातन्त्र्यमवलम्बसे । (शकुन्तला भीता वेपते)", "sp": "शार्ङ्ग्"},
{"c": "5", "t": "शकुतले ।"},
{"c": "5", "n": "27", "i": 124, "v": "यदि यथा वदति क्षितिपस्तथा  त्वमसि किं पितुरुत्कुलया त्वया ।अथ तु वेत्सि शुचि व्रतमात्मनः  पतिकुले तव दास्यमपि क्षमम् ॥", "ch": {"n": "द्रुतविलम्बितम्"}},
{"c": "5", "t": "तिष्ठ । साधयामो वयम् ।", "sp": "राजा"},
{"c": "5", "t": "भोस्तपस्विन्किमत्रभवतीं विप्रलभसे ।"},
{"c": "5", "n": "28", "i": 125, "v": "कुमुदान्येव शशाङ्कः सविता बोधयति पङ्कजान्येव । वशिनां हि परपरिग्रहसंश्लेषपराङ्मुखी वृत्तिः ॥", "ch": {"n": "आर्या"}, "sp": "शार्ङ्ग्"},
{"c": "5", "t": "यदा तु पूर्ववृत्तमन्यसङ्गाद्विस्मृतो भवांस्तदा कथमधर्मभीरुः ।", "sp": "राजा"},
{"c": "5", "t": "भवन्तमेवात्र गुरुलाघवं पृच्छामि ।"},
{"c": "5", "n": "29", "i": 126, "v": "मूढः स्यामहमेषा वा वदेन्मिथ्येति संशये । दारत्यागी भवाम्याहो परस्त्रीस्पर्शपांसुलः ॥", "ch": {"n": "अनुष्टुप्"}, "sp": "पुरोहित"},
{"c": "5", "t": "(विचार्य) यदि तावदेवं क्रियताम् ।", "sp": "राजा"},
{"c": "5", "t": "अनुशास्तु मां भवान् ।", "sp": "पुरोहित"},
{"c": "5", "t": "अत्रभवती तवदाप्रसवादस्मद्गृहे तिष्ठतु । कुत इदमुच्यत इति चेत् । त्वं साधुभिरादिष्टपूर्वः प्रथममेव चक्रवर्तिनं पुत्रं जनयिष्यसीति । स चेन्मुनिदौहित्रस्तल्लक्षणोपपन्नो भविष्यति अभिनन्द्य शुद्धान्तमेनां प्रवेशयिष्यति । विपर्यये तु पितुरस्याः समीपनयनमवस्थितमेव ।", "sp": "राजा"},
{"c": "5", "t": "यथा गुरुभ्यो रोचते ।", "sp": "पुरोहित"},
{"c": "5", "t": "वत्से अनुगच्छ माम् ।", "sp": "शकु"},
{"c": "5", "t": "भगाति वसुधे देहि मे विवरम् । (इति रुदती प्रस्थिता । निष्क्रान्ता सह पुरोधसा तपस्विभिश्च)"},
{"c": "5", "t": "(राजा शापव्यवहितस्मृतिः शकुन्तलागतमेव चिन्तयति)"},
{"c": "5", "t": "(नेपथ्ये)आश्चर्यमाश्चर्यम् ।", "sp": "राजा"},
{"c": "5", "t": "(आकर्ण्य) किं नु खलु स्यात् ।", "sp": "(प्रविश्य) पुरोहित"},
{"c": "5", "t": "(सविस्मयम्) देव अद्भुतं खलु संवृत्तम् ।", "sp": "राजा"},
{"c": "5", "t": "किमिव ।", "sp": "पुरोहित"},
{"c": "5", "t": "देव परावृत्तेषु कण्वशिष्येषु"},
{"c": "5", "t": "सा निन्दनी स्वानि भाग्यानि बाला बाहूत्क्षेपं क्रन्दितुं च प्रवृत्ता ।", "sp": "राजा"},
{"c": "5", "t": "किं च ।"},
{"c": "5", "t": "पुरोहित"},
{"c": "5", "n": "30", "i": 127, "v": "स्त्रीसंस्थानं चाप्सरस्तीर्थमारादुत्क्षिप्यैनां ज्योतिरेकं जगाम ॥"},
{"c": "5", "t": "(सर्वे विस्मयं रूपयन्ति)", "sp": "राजा"},
{"c": "5", "t": "भगवन्प्रागपि सोऽस्माभिरर्थः प्रत्यादिष्ट एव । किं वृथा तर्केणान्विष्यते । विश्राम्यतु भवान् ।", "sp": "पुरोहित"},
{"c": "5", "t": "(विलोक्य) विजयस्व (इति निष्क्रान्तः)", "sp": "राजा"},
{"c": "5", "t": "वेत्रवति पर्याकुलोऽस्मि । शयनभूमिमार्गमादेशय ।", "sp": "प्रतीहारी"},
{"c": "5", "t": "इत इतो देवः (इति प्रस्थितः)"},
{"c": "5", "t": "राजा"},
{"c": "5", "n": "31", "i": 128, "v": "कामं प्रत्यादिष्टां स्मरामि न परिग्रहं मुनेस्तनयाम् । बलवत्तु दूयमानं प्रत्याययतीव मां हृदयम् ॥", "ch": {"n": "आर्या"}},
{"c": "5", "t": "(इति निष्क्रान्ताः सर्वे)"},
{"c": "6", "t": "(ततः प्रविशति नागरिकः श्यालः पश्चाद्बद्धं पुरुषमादाय रक्षिणौ च)", "sp": "रक्षिणौ"},
{"c": "6", "t": "(पुरुषं ताडैत्वा)अरे कुम्भीरक कथय कुत्र त्वयैतन्मणिबन्धनोत्कीर्णनामधेयं राजकीयमङ्गुलीयकं समासादितम् ।", "sp": "पुरुषः"},
{"c": "6", "t": "(भीतिनाटितकेन) प्रसीदन्तु भावमिश्राः । नाहमीदृशकर्मकारी ।", "sp": "प्रथमः"},
{"c": "6", "t": "किं शोभनो ब्राह्मण इति कृत्वा (कलयित्वा) राज्ञा प्रतिग्रहो दत्तः ।", "sp": "पुरुषः"},
{"c": "6", "t": "शृणुतेदानीम् ।अहं शक्रावताराभ्यन्तरवासी धीवरः ।"},
{"c": "6", "t": "पाटच्चर किमस्माभिर्जातिः पृष्टा ।", "sp": "श्यालः"},
{"c": "6", "t": "सूचक कथयतु सर्वमनुक्रमेण । मैनमन्तरा प्रतिबध्नीतम् ।", "sp": "उभौ"},
{"c": "6", "t": "यदावुत्त आज्ञापयति । कथय ।", "sp": "पुरुषः"},
{"c": "6", "t": "अहं जालोद्गालादिभिर्मत्स्यबन्धनोपायैः कुटुम्बभरणं करोमि ।", "sp": "श्यालः"},
{"c": "6", "t": "(विरहस्य) विशुद्ध इदानीमाजीवः ।", "sp": "पुरुषः"},
{"c": "6", "t": "भर्तः मैवं भण ।"},
{"c": "6", "n": "1", "i": 129, "v": "सहजं किल यद्विनिन्दितं न खलु तत्कर्म विवर्जनीयम् । पशुमारणकर्मदारुणोऽनुकम्पामृदुरेव श्रोत्रियः ॥", "ch": {"n": "गीतिः"}, "sp": "श्यालः"},
{"c": "6", "t": "ततस्ततः ।", "sp": "पुरुषः"},
{"c": "6", "t": "एकस्मिन्दिवसे खण्डशो रोहितमत्स्यो मया कल्पितः । \n यावत्तस्योदराभ्यन्तरे प्रेक्षे तावदिदं रत्नभासुरमङ्गुलीयकं दृष्टम् ।"},
{"c": "6", "t": "पश्चादहमस्य विक्रयाय दर्शयन्गृहीतो भावमिश्रैः । \n५ मारयत वा मुञ्चत वा ।अयमस्यागमवृत्तान्तः ।", "sp": "श्यालः"},
{"c": "6", "t": "जानुक विस्रगन्धी गोधादी मत्स्यबन्ध एव निःसंशयम् ।"},
{"c": "6", "t": "अङ्गुलीयकदर्शनमस्य विमर्शयितव्यम् । राजकुलमेव गच्छामः ।", "sp": "रक्षिणौ"},
{"c": "6", "t": "तथा । गच्छ अरे ग्रन्थिभेदक । (सर्वे परिक्रामन्ति)", "sp": "श्यालः"},
{"c": "6", "t": "सूचक इमं गोपुरद्वारेऽप्रमत्तौ प्रतिपालयतं यावदिदमङ्गुलीयकं यथागमनं भर्त्रे निवेद्य ततः शासनं प्रतीष्य निष्क्रामामि ।", "sp": "उभौ"},
{"c": "6", "t": "प्रविशत्वावुत्तः स्वामिप्रसादाय । (इति निष्क्रान्तः श्यालः)", "sp": "प्रथमः"},
{"c": "6", "t": "जानुक चिरायते खल्वावुत्तः ।", "sp": "द्वितीयः"},
{"c": "6", "t": "नन्ववसरोपसर्पणीया राजानः ।", "sp": "प्रथमः"},
{"c": "6", "t": "जानुक स्फुरतो मम हस्तावस्य वधस्य सुमनसः पिनद्धुम् । (इति पुरुषं निर्दिशति)", "sp": "पुरुषः"},
{"c": "6", "t": "नार्हति भावोऽकारणमारणो भवितुम् ।", "sp": "द्वितीयः"},
{"c": "6", "t": "(विलोक्य)एष नौ स्वामी पत्रहस्तो राजशासनं प्रतीष्येतो मुखो दृश्यते । गृध्रबलिर्भविष्यसि शुनो मुखं वा द्रक्ष्यसि । (प्रविश्य)", "sp": "श्यालः"},
{"c": "6", "t": "सूचक मुच्यतामेष जालोपजीवी ।उपपन्न खल्वस्याङ्गुलीयकस्यागमः ।", "sp": "सूचकः"},
{"c": "6", "t": "यथावुत्तो भणति ।एष यमसदनं प्रविश्य प्रतिनिवृत्तः । (इति पुरुषं परिमुक्तबन्धनं करोति)", "sp": "पुरुषः"},
{"c": "6", "t": "(श्यालं प्रणम्य) भर्तः अथ कीदृशो म आजीवः ।"},
{"c": "6", "t": "एष भर्त्राङ्गुलीयकमूल्यसंमितः प्रसादोऽपि दापितः । (इति पुरुषाय स्वं प्रयच्छति)", "sp": "पुरुषः"},
{"c": "6", "t": "(सप्रणामं प्रतिगृह्य) भर्तः अनुगृहीतोऽस्मि ।", "sp": "सूचकः"},
{"c": "6", "t": "एष नामानुग्रहो यच्छूलादवतार्य हस्तिस्कन्धे प्रतिष्ठापितः ।", "sp": "जानुक"},
{"c": "6", "t": "आवुत्त्पारितोषिकं कथयति तेनाङ्गुलीयकेन भर्तुः संमतेन भवितव्यमिति ।", "sp": "श्यालः"},
{"c": "6", "t": "न तस्मिन्महाअर्हं रत्नं भर्तुर्बहुमतमिति तर्कयामि ।"},
{"c": "6", "t": "तस्य दर्शनेन भर्त्राभिमतो जनः स्मृतः । मुहूर्तं प्रकृतिगम्भीरोऽपि पर्यश्रुनयन आसीत् ।", "sp": "सूचकः"},
{"c": "6", "t": "सेवितं नामावुत्तेन ।", "sp": "जानुक"},
{"c": "6", "t": "ननु भण ।अस्य कृते मात्स्यिकभर्तुरिति । (इति पुरुषमसूयया पश्यति)", "sp": "पुरुषः"},
{"c": "6", "t": "भट्टारक इतोऽर्धं युष्माकं सुमनोमूल्यं भवतु ।", "sp": "जानुक"},
{"c": "6", "t": "एतावद्युज्यते ।", "sp": "श्यालः"},
{"c": "6", "t": "धीवर महत्तरस्त्वं प्रियवयस्यक इदानीं मे संवृत्तः । कादम्बरीसाक्षिकमस्माकं प्रथमसौहृदमिष्यते । तत्शौण्डिकापणमेव गच्छामः ।"},
{"c": "6", "t": "प्रवेशकः । (ततः प्रविशत्याकाशयानेन सानुमती नामाप्सराः)", "sp": "सानुमती"},
{"c": "6", "t": "निर्वर्तितं मया पर्यायनिर्वर्तनीयमप्सरस्तीर्थसांनिध्यं यावत्साहुजनस्याभिषेककाल इति सांप्रतमस्य राजर्षेरुदन्तं प्रत्यक्षीकरिष्यामि । \n२ मेनकासंबन्धेन शरीरभूता मे शकुन्तला । तया च दुहितृनिमित्तमादिष्टपूर्वास्मि ।"},
{"c": "6", "t": "(समन्तादवलोक्य) किं नु खलु ऋतूत्सवेऽपि निरुत्सवारम्भमिव राजकुलं दृश्यते । \n४अस्ति मे विभवः प्रणिधानेन सर्वं परिज्ञातुम् ।"},
{"c": "6", "t": "किं तु सख्या आदरो मया मानैयितव्यः ।"},
{"c": "6", "t": "भवतु ।अनयोरेवोद्यानपालिकयोस्तिरस्करिणीप्रतिच्छन्ना पार्श्ववर्तिनी भूत्वोपलप्स्ये । (इति नाट्येनावतीर्य स्थिता) (ततः प्रविशति चूताङ्कुरमवलोकयन्ती चेटी ।अपराच पृष्ठतस्तस्याः)"},
{"c": "6", "t": "प्रथमा"},
{"c": "6", "n": "2", "i": 130, "v": "आतांरहरितपाण्डुर जीवितसर्वं वसन्तमासस्य (योः) । दृष्टोऽसि चूतकोरक ऋतुमङ्गल त्वां प्रसादयामि ॥", "ch": {"n": "गीतिः"}, "sp": "द्वितीया"},
{"c": "6", "t": "परभृतिके किमेकाकिनी मन्त्रयसे ।", "sp": "प्रथमा"},
{"c": "6", "t": "मधुकरिके चूतकलिकां दृष्ट्वोन्मत्ता परभृतिका भवति ।", "sp": "द्वितीया"},
{"c": "6", "t": "(सहर्षं त्वरयोपगम्य) कथमुपस्थितो मधुमासः ।", "sp": "प्रथमा"},
{"c": "6", "t": "मधुकरिके तवेदानीं काल एष मदविभ्रमगीतानाम् ।", "sp": "द्वितीया"},
{"c": "6", "t": "सखि अवलम्बस्व मां यावदग्रपादस्थिता भूत्वा चूतकलिकां गृहीत्वा कामदेवार्चनं करोमि ।", "sp": "प्रथमा"},
{"c": "6", "t": "यदि मम अपि खल्वर्धमर्चनफलस्य ।", "sp": "द्वितीया"},
{"c": "6", "t": "अकथितेऽप्येतत्संपद्यते यत एकमेव नौ जीवीतं द्विधास्थितं शरीरम् । (सखीमवलम्ब्य स्थिता चूताङ्कुरं गृह्णाति)"},
{"c": "6", "t": "अये अप्रतिबुद्धोऽपि चूतप्रसवोऽत्र बन्धनभङ्गसुरभिर्भवति (इति कपोतहस्तकं कृत्वा)"},
{"c": "6", "n": "3", "i": 131, "v": "त्वमसि मया चूताङ्कुर दत्तः कामाय गृहीतधनुषे । पथिकजनयुवतिलक्ष्यः पञ्चाभ्यधिकः शरो भव ॥", "ch": {"n": "उपगीतिः"}},
{"c": "6", "t": "(इति चूताङ्कुरं क्षिपति) (प्रविश्य पटीक्षेपेण कुपितः) ।", "sp": "कञ्चुकी"},
{"c": "6", "t": "मा तावदनात्मज्ञे । देवेन प्रतिषिद्धे वसन्तोत्सवे त्वमांरकलिकाभङ्गं किमारभसे ।"},
{"c": "6", "t": "उभे (भीते) प्रसीदत्वार्यः ।अगृहीतार्थे आवाम् ।", "sp": "कञ्चुकी"},
{"c": "6", "t": "न किल श्रुतं युवाभ्यां यद्वासन्तिकैस्तरुभिरपि देवस्य शासनं प्रमाणीकृतं तदाश्रयिभिः पत्रिभिश्च । तथा हि"},
{"c": "6", "n": "4", "i": 132, "v": "चूतानां चिरनिर्गता अपि कलिका बध्नाति न स्वं रजः  संनद्धं यदपि स्थितं कुरबकं तत्कोरकावस्थया । कण्ठेषु स्खलितं गतेऽपि शिशिरे पुंस्कोकिलानां रुतम्  शङ्के संहरति स्मरोऽपि चकितस्तूणार्धकृष्टं शरम् ॥", "ch": {"n": "शार्दूलविक्रीडितम्"}, "sp": "सनुमती"},
{"c": "6", "t": "नास्ति संदेहः । महाप्रभावो राजर्षिः ।", "sp": "प्रथमा"},
{"c": "6", "t": "आर्य कति दिवसान्यावयोर्मित्रावसुना राष्ट्रियेण भट्टिनीपादमूलं प्रेषितयोः ।अत्र च नौ प्रमदवनस्य पालनकर्म समर्पितम् । तदागन्तुकतयाश्रुतपूर्व आवाभ्यामेष वृत्तान्तः ।", "sp": "कञ्चुकी"},
{"c": "6", "t": "भवतु । न पुनरेवं प्रवर्तितव्यम् ।", "sp": "उभे"},
{"c": "6", "t": "आर्य कौतूहलं नौ । यद्यनेन जनेन श्रोतव्यं कथयत्वार्यः किं निमित्तं भर्त्रा वसन्तोत्सवः प्रतिषिद्धः ।", "sp": "सानुमती"},
{"c": "6", "t": "उत्सवप्रियाः खलु मनुष्याः । गुरुणा कारणेन भवितव्यम् ।", "sp": "कञ्चुकी"},
{"c": "6", "t": "बहुलीभूतमेतत्किं न कथ्यते । किमत्रभवत्यो कर्णपथं नायातं शकुन्तलाप्रत्यादेशकौलीनम् ।", "sp": "उभे"},
{"c": "6", "t": "श्रुतं राष्ट्रियमुखाद्यावदङ्गुलीयकदर्शनम् ।", "sp": "कञ्चुकी"},
{"c": "6", "t": "तेन ह्यल्पं कथयितव्यम् ।"},
{"c": "6", "t": "यदैव खलु स्वाङ्गुलीयकदर्शनादनुस्मृतं देवेन सत्यमूढपूर्वा मे तत्रभवती रहसि शकुन्तला मोहात्प्रत्यादिष्टेति तदाप्रभृत्येव पश्चात्तापमुपगतो देवः । तथा हि"},
{"c": "6", "n": "5", "i": 133, "v": "रम्यं द्वेष्टि यथा पुरा प्रकृतिभिर्न प्रत्यहं सेव्यते  शय्याप्रान्तविवर्तनैर्विगमयत्युन्निद्र एव क्षपाः । दाक्षिण्येन ददाति वाचमुचितामन्तःपुरेभ्यो यदा गोत्रेषु  स्खलितस्तदा भवति च व्रीडाविलक्षश्चिरम् ॥", "ch": {"n": "शार्दूलविक्रीडितम्"}, "sp": "सानुमती"},
{"c": "6", "t": "प्रियं मे ।", "sp": "कञ्चुकी"},
{"c": "6", "t": "अस्मात्प्रभवतो वैमनस्यादुत्सवः प्रत्याख्यातः ।", "sp": "उभे"},
{"c": "6", "t": "युज्यते । (नेपथ्ये)"},
{"c": "6", "t": "एतु एतु भवान् ।", "sp": "कञ्चुकी"},
{"c": "6", "t": "(कर्णं दत्त्वा)अये ।इत एवाभिवर्तते देवः । स्वकर्मानुष्ठीयताम् ।", "sp": "उभे"},
{"c": "6", "t": "तथा ।"},
{"c": "6", "t": "(ततः प्रविशति पश्चात्तापसदृशवेषो राजा विदूषकः प्रतीहारी च ।", "sp": "कञ्चुकी"},
{"c": "6", "t": "(राजानमवलोक्य)अहो सर्वास्ववस्थासु रमणीयत्वमाकृतिविशेषाणाम् ।एवमुत्सुकोऽपि प्रियदर्शने देवः । तथा हि"},
{"c": "6", "n": "6", "i": 134, "v": "प्रत्यादिष्टविशेषमण्डनविधिर्वामप्रकोष्ठार्पितम्  बिभ्रत्काञ्चनमेकमेव वलयं श्वासोपरक्ताधरः । चिन्ताजागरणप्रतान्तनयनस्तेजोगुणादात्मनः  संस्कारोल्लिखितो महामणिरिव क्षीणोऽपि नालक्ष्यते ॥", "ch": {"n": "शार्दूलविक्रीडितम्"}, "sp": "सानुमती"},
{"c": "6", "t": "(राजानं दृष्ट्वा) स्थाने खलु प्रत्यादेशविमानिता अप्यस्य कृते शकुन्तला क्लाम्यति ।", "sp": "राजा"},
{"c": "6", "t": "(ध्यानमन्दं परिक्रम्य)"},
{"c": "6", "n": "7", "i": 135, "v": "प्रथमं सारङ्गाक्ष्या प्रियया प्रतिबोध्यमानमपि सुप्तम् ।अनुशयदुःखाय इदं हतहृदयं संप्रति विबुद्धम् ॥", "ch": {"n": "आर्या"}, "sp": "सानुमती"},
{"c": "6", "t": "नन्वीदेशानि तपस्विन्या भागधेयानि ।", "sp": "विदूषक"},
{"c": "6", "t": "(अपवार्य) लङ्घित एष भूयोऽपि शकुन्तलाव्याधिना । न जाने कथं चिकित्सितव्यो भविष्यतीति ।", "sp": "कञ्चुकी"},
{"c": "6", "t": "(उपगम्य) जयतु जयतु देवः । महाराज प्रत्यवेक्षिताः प्रमदवनभूमयः यथाकाममध्यास्तां विनोदस्थानानि महाराजः ।", "sp": "राजा"},
{"c": "6", "t": "वेत्रवति मद्वचनादमात्यमार्यपिशुनं ब्रूहि । चिरप्रबोधान्न संभावितमस्माभिरद्य धर्मासनमध्यासितुम् । यत्प्रत्यवेक्षितं पौरकार्यमार्येण तत्पत्रमारोप्य दीयतामिति ।", "sp": "प्रतीहारी"},
{"c": "6", "t": "यद्देव आज्ञापयति । (इति निष्क्रान्ता)", "sp": "राजा"},
{"c": "6", "t": "वातायन त्वमपि स्वं नियोगमशून्यं कुरु ।", "sp": "कञ्चुकी"},
{"c": "6", "t": "यदाज्ञापयति देवः । (इति निष्क्रान्तः)", "sp": "विदूषकः"},
{"c": "6", "t": "कृतं भवता निर्मक्षिकम् । सांप्रतं शिशिरातपछेदरमणीयेऽस्मिन्प्रमदवनोद्देश आत्मानं रमयिष्यसि ।", "sp": "राजा"},
{"c": "6", "t": "वयस्य यदुच्यते रन्ध्रोपनिपातिनोऽनर्था इति तद्व्यभिचारि वचः । कुतः"},
{"c": "6", "n": "8", "i": 136, "v": "मुनिसुताप्रणयस्मृतिरोधिना  मम च मुक्तमिदं तमसा मनः । मनसिजेन सखे प्रहरिष्यता  धनुषि चूतशरश्च निवेशितः ॥", "ch": {"n": "द्रुतविलम्बितम्"}, "sp": "विदूषक"},
{"c": "6", "t": "तिष्ठ तावत् ।अनेन दण्डककाष्ठेन कन्दर्पबाणं नाशयिष्यामि । (इति दण्डकाष्ठमुद्यम्य चूताङ्कुरं पातयितुमिच्छति)", "sp": "राजा"},
{"c": "6", "t": "(सस्मितम्) भवतु । दृष्टं ब्रह्मवर्चसम् । सखे क्वोपविष्टः प्रियायाः किंचिदनुकारिणीषु लतासु दृष्टिं विलोभयामि ।", "sp": "विषूषक"},
{"c": "6", "t": "नन्वासन्नपरिचारिका चतुरिका भवता संदिष्टा । माधवीमण्डप इमां वेलामतिवाहयिष्ये ।"},
{"c": "6", "t": "तत्र मे चित्रफलकगतां स्वहस्तलिखितां तत्रभवत्याः शकुन्तलायाः प्रतिकृतिमानय इति ।", "sp": "राजा"},
{"c": "6", "t": "ईदृशं हृदयविनोदनस्थानम् । तत्तमेव मार्गमादेशय ।", "sp": "विदूषक"},
{"c": "6", "t": "इत इतो भवान् । (उभौ परिक्रमतः । सानुमत्यनुगच्छति)", "sp": "विदूषक"},
{"c": "6", "t": "एष मणिशिलापट्टकसनाथो माधवीमण्डप उपहाररमणीयतया निःसंशयं स्वागतेनेव नौ प्रतीच्छति । तत्प्रविश्य निषीदतु भवान् । (उभौ प्रवेशं कृत्वोपविष्टौ)", "sp": "सानुमती"},
{"c": "6", "t": "लतासंश्रिता द्रक्ष्यामि तावत्सख्याः प्रतिकृतम् । ततस्तस्यै भर्तुर्बहुमुखमनुरागं निवेदयिष्यामि । (इति तथा कृत्वा स्थिता)", "sp": "राजा"},
{"c": "6", "t": "सखे सर्वमिदानीं स्मरामि शकुन्तलायाः प्रथमवृत्तान्तम् । कथितवानस्मि भवते च ।"},
{"c": "6", "t": "स भवान्प्रत्यादेशवेलायां मत्समीपगतो नासीत् ।"},
{"c": "6", "t": "पूर्वमपि न त्वया कदाचित्संकीर्तितं तत्रभवत्या नाम । कच्चिदहमिव विस्मृतवानसि त्वम् ।", "sp": "विदूषक"},
{"c": "6", "t": "न विस्मरामि । किं तु सर्वं कथयित्वावसाने पुनस्त्वया परिहासविजल्प एष न भूतार्थ इत्याख्यातम् ।"},
{"c": "6", "t": "मया अपि मृत्पिण्डबुद्धिना तथैव गृहीतम् ।अथवा भवितव्यता खलु बलवती ।", "sp": "सानुमती"},
{"c": "6", "t": "एवं न्विदम् ।", "sp": "राजा"},
{"c": "6", "t": "(ध्यात्वा) सखे त्रायस्व माम् ।", "sp": "विदूषक"},
{"c": "6", "t": "भोः किमेतत् ।अनुपपन्नं खल्वीदृशं त्वयि । कदा अपि सत्पुरुषाः शोकवास्तव्या न भवन्ति । ननु प्रवातेऽपि निष्कम्पा गिरयः ।", "sp": "राजा"},
{"c": "6", "t": "वयस्य निराकरणविक्लवायाः प्रियायाः समवस्थामनुस्मृत्य बलवदशरणोऽस्मि । सा हि"},
{"c": "6", "n": "9", "i": 137, "v": "इतः प्रत्यादेशात्स्वजनमनुगन्तुं व्यवसिता  स्थिता तिष्ठ इत्युच्चैर्वदति गुरुशिष्ये गुरुसमे । पुनर्दृष्टिं बाष्पप्रसरकलुषामर्पितवती  मयि क्रूरे यत्तत्सविषमिव शल्यं दहति माम् ॥", "ch": {"n": "शिखरिणी"}, "sp": "सानुमती"},
{"c": "6", "t": "अहो ।ईदृशी स्वकार्यपरता ।अस्य संतापेनाहं रमे ।", "sp": "विदूषक"},
{"c": "6", "t": "भोः अस्ति मे तर्कः केनापि तत्रभवत्याकाशचारिणी नीतेति ।", "sp": "राजा"},
{"c": "6", "t": "कः पतिदेवतामन्यः परामर्ष्टुमुत्सहेत । मेनका किल सख्यास्ते जन्मप्रतिष्ठेति श्रुतवानस्मि । तत्सहचारिणीभिः सखी ते हृतेति मे हृदयमाशङ्कते ।", "sp": "सानुमती"},
{"c": "6", "t": "संमोहः खलु विस्मयनीयो न प्रतिबोधः ।", "sp": "विदूषक"},
{"c": "6", "t": "यद्येवमस्ति खलु समागमः कालेन तत्रभवत्या ।", "sp": "राजा"},
{"c": "6", "t": "कथमिव ।", "sp": "विदूषक"},
{"c": "6", "t": "न खलु मातापितरौ भर्तृवियोगदुःखितां दुहितरं चिरं द्रष्टुं पारयतः ।", "sp": "राजा"},
{"c": "6", "t": "वयस्य ।"},
{"c": "6", "n": "10", "i": 138, "v": "स्वप्नो नु माया नु मतिभ्रमो नु  क्लिष्टं नु तावत्फलमेव पुण्यम् ।असंनिवृत्त्यै तदतीतमेते  मनोरथा नाम तटप्रपाताः ॥", "ch": {"n": "उपजातिः"}, "sp": "विदूषक"},
{"c": "6", "t": "मैवम् । नन्वङ्गुलीयकमेव निदर्शनमवश्यं भाव्यचिन्तनीयः समागमो भवतीति ।", "sp": "राजा"},
{"c": "6", "t": "(अङ्गुलीयकं विलोक्य)अये इदं तावदसुलभस्थानभ्रंशि शोचनीयम् ।"},
{"c": "6", "n": "11", "i": 139, "v": "तव सुचरितमङ्गुलीय नूनं  प्रतनु ममेव विभाव्यते फलेन ।अरुणनखमनोहरासु तस्याश्  च्युतमसि लब्धपदं यदङ्गुलीषु ॥", "ch": {"n": "पुष्पिताग्रा"}, "sp": "सानुमती"},
{"c": "6", "t": "यद्यन्यहस्तगतं भवेत्सत्यमेव शोचनीयं भवेत् ।", "sp": "विदूषक"},
{"c": "6", "t": "भोः इयं नाममुद्रा केनोद्घातेन तत्रभवत्या हस्ताभ्यासं प्रापिता ।", "sp": "सानुमती"},
{"c": "6", "t": "मम अपि कौतूहलेनाकारित एषः ।", "sp": "राजा"},
{"c": "6", "t": "श्रूयताम् । स्वनगराय प्रस्थितं मां प्रिया सबाष्पमाह कियच्चिरेणार्यपुत्रः प्रतिपत्तिं दास्यतीति ।", "sp": "विदूषक"},
{"c": "6", "t": "ततस्ततः ।", "sp": "राजा"},
{"c": "6", "t": "पश्चादिमां मुद्रां तदङ्गुलौ निवेशयता मया प्रत्यभिहिता ।"},
{"c": "6", "n": "12", "i": 140, "v": "एकैकमत्र दिवसे दिवसे मदीयं  नामाक्षरं गणय गच्छसि यावदन्तम् । तावत्प्रिये मदवरोधगृहप्रवेशं  नेता जनस्तव समीपमुपैष्यतीति ॥", "ch": {"n": "वसन्ततिलका"}},
{"c": "6", "t": "तच्च दारुणात्मना मया मोहान्नानुष्ठितम् ।", "sp": "सानुमती"},
{"c": "6", "t": "रमणीयः खल्ववधिर्विधिना विसंवादितः ।", "sp": "विदूषक"},
{"c": "6", "t": "अथ कथं धीवरकल्पितस्य रोहितमत्स्यस्योदराभ्यन्तर आसीत् ।", "sp": "राजा"},
{"c": "6", "t": "शचीतीर्थं वन्दमानायाः सख्यास्ते हस्ताद्गङ्गास्रोतसि परिभ्रष्टम् ।", "sp": "विदूषक"},
{"c": "6", "t": "युज्यते ।", "sp": "सानुमती"},
{"c": "6", "t": "अत एव तपस्विन्याः शकुन्तलाया अधर्मभीरोरस्य राजर्षेः परिणये संदेह आसीत् ।"},
{"c": "6", "t": "अथवेदृशोऽनुरागोऽभिज्ञानमपेक्षते । कथमिवैतत् ।", "sp": "राजा"},
{"c": "6", "t": "उपालप्स्ये तावदिदमङ्गुलीयकम् ।", "sp": "विदूषक"},
{"c": "6", "t": "(आत्मगतम्) गृहीतोऽनेन पन्था उन्मत्तानाम् ।", "sp": "राजा"},
{"c": "6", "t": "कथं नु तं बन्धुरकोमलाङ्गुलिं"},
{"c": "6", "n": "13", "i": 141, "v": "करं विहायासि निमग्नमम्भसि । अथवा ।अचेतनं नाम गुणं न लक्षयेन्  मयैव कस्मादवधीरिता प्रिया ॥", "ch": {"n": "वंशस्थम्"}, "sp": "विदूषक"},
{"c": "6", "t": "(आत्मगतम्) कथं बुभुक्षया खादितव्योऽस्मि ।", "sp": "राजा"},
{"c": "6", "t": "प्रिये अकारणपरित्यागानुशयतप्तहृदयस्तावदनुकम्प्यतामयं जनः पुनर्दर्शनेन ।"},
{"c": "6", "t": "(प्रविश्यापटीक्षेपेण चित्रफलकहस्ता)", "sp": "चतुरिका"},
{"c": "6", "t": "इयं चित्रगता भट्टिनी । (इति चित्रफलकं दर्शयति)", "sp": "विदूषक"},
{"c": "6", "t": "(विलोक्य) साधु वयस्य । मधुरावस्थानदर्शनीयो भावानुप्रवेशः । स्खलतीव मे दृष्टिर्निम्नोन्नतप्रदेशेषु ।", "sp": "सानुमती"},
{"c": "6", "t": "अहो एषा राजर्षेर्निपुणता । जाने सख्यग्रतो मे वर्तत इति ।"},
{"c": "6", "t": "राजा"},
{"c": "6", "n": "14", "i": 142, "v": "यद्यत्साधु न चित्रे स्यात्क्रियते तत्तदन्यथा । तथापि तस्या लावण्यं रेखया किंचिदन्वितम् ॥", "ch": {"n": "अनुष्टुप्"}, "sp": "सानुमती"},
{"c": "6", "t": "सदृशमेतत्पश्चात्तापगुरोः स्नेहस्यानवलेपस्य च ।", "sp": "विदूषक"},
{"c": "6", "t": "भोः इदानीं तिस्रस्तत्रभवत्यो दृश्यन्ते । सर्वाश्च दर्शनीयाः ।"},
{"c": "6", "t": "कतमात्र तत्रभवती शकुन्तला ।", "sp": "सानुमती"},
{"c": "6", "t": "अनभिज्ञः खल्वीदृशस्य रूपस्य मोघदृष्टिरयं जनः ।", "sp": "राजा"},
{"c": "6", "t": "त्वं तावत्कतमां तर्कयसि ।", "sp": "विदूषक"},
{"c": "6", "t": "तर्कयामि यैषा शिथिलबन्धनोद्वान्तकुसुमेन केशान्तेनोद्भिन्नस्वेदबिन्दुना वदनेन विशेषतोऽपसृताभ्यां बाहुभ्यामवसेकस्निग्धतरुणपल्लवस्य चूतपादपस्य पार्श्व ईषत्परिश्रान्तेवालक्षिता सा शकुन्तला ।इतरे सख्याविति ।", "sp": "राजा"},
{"c": "6", "t": "निपुणो भवान् ।अस्त्यत्र मे भावचिह्नम् ।"},
{"c": "6", "n": "15", "i": 143, "v": "स्विन्नाङ्गुलिविनिवेशो रेखाप्रान्तेषु दृश्यते मलिनः ।अश्रु च कपोलपतितं दृश्यमिदं वर्णिकोच्छ्वासात् ॥", "ch": {"n": "आर्या"}},
{"c": "6", "t": "चतुरिके अर्धलिखितमेतद्विनोदस्थानम् । गच्छ । वर्तिकां तावदानय ।", "sp": "चतुरिका"},
{"c": "6", "t": "आर्य माधव्य अवलम्बस्व चित्रफलकं यावदागच्छामि ।", "sp": "राजा"},
{"c": "6", "t": "(निःश्वस्य)"},
{"c": "6", "n": "16", "i": 144, "v": "साक्षात्प्रियामुपगतामपहाय पूर्वं चित्रार्पितां पुनरिमां बहु मन्यमानः । स्रोतोवहां पथि निकामजलामतीत्य जातः सखे प्रणयवान्मृगतृष्णिकायाम् ॥", "ch": {"n": "वसन्ततिलका"}, "sp": "विदूषक"},
{"c": "6", "t": "(आत्मगतम्)एषोऽत्रभवान्नदीमतिक्रम्य मृगतृष्णिकां संक्रान्तः । (प्रकाशम्) भोः अपरं किमत्र लेखितव्यम् ।", "sp": "राजा"},
{"c": "6", "t": "श्रूयताम्"},
{"c": "6", "n": "17", "i": 145, "v": "कार्या सैकतलीनहंसमिथुना स्रोतोवहा मालिनी  पातास्तामभितो निषण्णहरिणा गौरीगुरोः पावनाः । शाखालम्बितवल्कलस्य च तरोर्निर्मातुमिच्छाम्यधः  शृङ्गे कृष्णमृगस्य वामनयनं कण्डूयमानां मृगीम् ॥", "ch": {"n": "शार्दूलविक्रीडितम्"}, "sp": "विदूषक"},
{"c": "6", "t": "(आत्मगतम्) यथाहं पश्यामि पूरितव्यमनेन चित्रफलकं लम्बकूर्चानां तापसानां कदम्बैः ।"},
{"c": "6", "t": "राजा वयस्य अन्यच्च । शकुन्तलायाः प्रसाधनमभिप्रेतमत्र विस्मृतमस्माभिः ।", "sp": "विदूषक"},
{"c": "6", "t": "किमिव ।", "sp": "सानुमती"},
{"c": "6", "t": "वनवासस्य सौक्मार्यस्य विनयस्य च यत्सदृशं भविष्यति ।"},
{"c": "6", "t": "राजा"},
{"c": "6", "n": "18", "i": 146, "v": "कृतं न कर्णार्पितबन्धनं सखे शिरीषमागण्डविलम्बिकेसरम् । न वा शरच्चन्द्रमरीचिकोमलं मृणालसूत्रं रचितं स्तनान्तरे ॥", "ch": {"n": "वंशस्थम्"}, "sp": "विदूषक"},
{"c": "6", "t": "भोः किं नु तत्रभवती रक्तकुवलयपल्लवशोभिनाग्रहस्तेन मुखमवार्य चकितचकितेव स्थिता । (सावधानं निरूप्य दृष्ट्वा)"},
{"c": "6", "t": "आः एष दास्याः पुत्रः कुसुमरसपाटच्चरस्तत्रभवत्या वदनकमलमभिलङ्घते मधुकरः ।", "sp": "राजा"},
{"c": "6", "t": "ननु वार्यतामेष धृष्टः ।", "sp": "विदूषक"},
{"c": "6", "t": "भवानेवाविनीतानां शासितास्य वारणे प्रभविष्यति ।", "sp": "राजा"},
{"c": "6", "t": "युज्यते ।अयि भोः कुसुमलताप्रियातिथे किमत्र परिपतनखेदमनुभवसि ।"},
{"c": "6", "n": "19", "i": 147, "v": "एषा कुसुमनिषण्णा तृषिता अपि सती भवन्तमनुरक्ता । प्रतिपालयति मधुकरी न खलु मधु विना त्वया पिबति ॥", "ch": {"n": "उपजातिः"}, "sp": "सानुमती"},
{"c": "6", "t": "अद्याभिजातं खल्वेष वारितः ।", "sp": "विदूषक"},
{"c": "6", "t": "प्रतिषिद्धा अपि वामैषा जातिः ।", "sp": "राजा"},
{"c": "6", "t": "एवं भो न मे शासने तिष्ठसि । श्रूयतां तर्हि संप्रति ।"},
{"c": "6", "n": "20", "i": 148, "v": "अक्लिष्टबालतरुपल्लवलोभनीयम्  पीतं मया सदयमेव रतोत्सवेषु । बिम्बाधरं स्पृशसि चेद्भ्रमर प्रियायास्  त्वां कारयामि कमलोदरबन्धनस्थम् ॥", "ch": {"n": "वसन्ततिलका"}, "sp": "विदूषक"},
{"c": "6", "t": "एवं तीक्ष्णदण्डस्य किं न भेष्यति । (प्रहस्य ।आत्मगतम्)"},
{"c": "6", "t": "एष तावदुन्मत्तः ।अहमप्येतस्य सङ्गेनेदृशवर्ण इव संवृत्तः । (प्रकाशम्)"},
{"c": "6", "t": "भोः चित्रं खल्वेतत् ।", "sp": "राजा"},
{"c": "6", "t": "कथं चित्रम् ।", "sp": "सानुमती"},
{"c": "6", "t": "अहमपीदानीमवगतार्था । किं पुनर्यथालिखितानुभाव्येषः ।", "sp": "राजा"},
{"c": "6", "t": "वयस्य किमिदमनुष्ठितं पौरोभाग्यम् ।"},
{"c": "6", "n": "21", "i": 149, "v": "दर्शनसुखमनुभवतः साक्षादिव तन्मयेन हृदयेन । स्मृतिकारिणा त्वया मे पुनरपि चित्रीकृता कान्ता ॥", "ch": {"n": "आर्या"}},
{"c": "6", "t": "(इति बाष्पं विहरति)", "sp": "सानुमती"},
{"c": "6", "t": "पूर्वापरविरोध्यपूर्व एष विरहमार्गः ।", "sp": "राजा"},
{"c": "6", "t": "वयस्य कथमेवमविश्रान्तदुःखमनुभवामि ।"},
{"c": "6", "n": "22", "i": 150, "v": "प्रजागरात्खिलीभूतस्तस्याः स्वप्ने समागमः । बाष्पस्तु न ददात्येनां द्रष्टुं चित्रगतामपि ॥", "ch": {"n": "अनुष्टुप्"}, "sp": "सानुमती"},
{"c": "6", "t": "सर्वथा प्रमार्जितं त्वया प्रत्यादेशदुःखं शकुन्तलायाः । (प्रविश्य)", "sp": "चतुरिका"},
{"c": "6", "t": "जयतु भर्ता । वर्तिकाकरण्डकं गृहीत्वेतोमुखं प्रस्थितास्मि ।", "sp": "राजा"},
{"c": "6", "t": "किं च ।", "sp": "चतुरिका"},
{"c": "6", "t": "स मे हस्तादन्तरा तरलिकाद्वितीयया देव्या वसुमत्याहमेवार्यपुत्रस्योपनेष्यामीति सबलात्कारं गृहीतः ।", "sp": "विदूषक"},
{"c": "6", "t": "दिष्ट्या त्वं मुक्ता ।", "sp": "चतुरिका"},
{"c": "6", "t": "यावद्देव्या विटपलग्नमुत्तरीयं तरलिका मोचयति तावन्मया निर्वाहित आत्मा ।", "sp": "राजा"},
{"c": "6", "t": "वयस्य उपस्थिता देवी बहुमानगर्विता च । भवानिमां प्रतिकृतिं रक्षतु ।", "sp": "विदूषक"},
{"c": "6", "t": "आत्मानमिति भण । (चित्रफलकमादायोत्थाय च) यदि भवानन्तःपुरकूटवागुरातो मोक्ष्यते तदा मां मेघप्रतिछन्दे प्रासादे शब्दायय । (इति द्रुतपदं निष्क्रान्तः)", "sp": "सानुमती"},
{"c": "6", "t": "अन्यसंक्रान्तहृदयोऽपि प्रथमसंभावनामपेक्षते ।अतिशिथिलसौहार्द इदानीमेषः ।"},
{"c": "6", "t": "(प्रविश्य पत्रहस्ता)", "sp": "प्रतीहारी"},
{"c": "6", "t": "जयतु जयतु देवः ।", "sp": "राजा"},
{"c": "6", "t": "वेत्रवति न खल्वन्तरा दृष्टा त्वया देवी ।", "sp": "प्रतीहारी"},
{"c": "6", "t": "अथकिम् । पत्रहस्तां मां प्रेक्ष्य प्रतिनिवृत्ता ।", "sp": "राजा"},
{"c": "6", "t": "कार्यज्ञा कार्योपरोधं मे परिहरति ।", "sp": "प्रतीहारी"},
{"c": "6", "t": "देव अमात्यो विज्ञापयति ।अर्थजातस्य गणनाबहुलतयैकमेव पौरकार्यमवेक्षितं तद्देवः पत्रारूढं प्रत्यक्षीकरोत्विति ।", "sp": "राजा"},
{"c": "6", "t": "इतः पत्रं दर्शय । (प्रतिहार्युपनयति)", "sp": "राजा"},
{"c": "6", "t": "(अनुवाच्य) कथम् । समुद्रव्यवहारी सार्थवाहो धनमित्रो नाम नौव्यसने विपन्नः ।अनपत्यश्च किल तपस्वी । \n राजगामी तस्यार्थसंचय इत्येतदमात्येन लिखितम् । कष्टं खल्वनपत्यता ।"},
{"c": "6", "t": "वेत्रवति बहुधनत्वाद्बहुपत्नीकेन तत्रभवता भवितव्यम् । \n विचार्यतां यदि काचिदापन्नसत्त्वा तस्य भार्यासु स्यात् ।", "sp": "प्रतीहारी"},
{"c": "6", "t": "देव इदानीमेव साकेतकस्य श्रेष्ठिनो दुहिता निर्वृत्तपुंसवना जायास्य श्रूयते ।", "sp": "राजा"},
{"c": "6", "t": "ननु गर्भः पित्र्यं रिक्थमर्हति । गच्छ ।एवममात्यं ब्रूहि ।", "sp": "प्रतीहारी"},
{"c": "6", "t": "यद्देव आज्ञापयति । (इति प्रस्थिता)", "sp": "राजा"},
{"c": "6", "t": "एहि तावत् ।", "sp": "प्रतीहारी"},
{"c": "6", "t": "इयमस्मि ।", "sp": "राजा"},
{"c": "6", "t": "किमनेन संततिरस्ति नास्तीति ।"},
{"c": "6", "n": "23", "i": 151, "v": "येन येन वियुज्यन्ते प्रजाः स्निग्धेन बन्धुना । स स पापाद् ऋते तासां दुष्यन्त इति घुष्यताम् ॥", "ch": {"n": "अनुष्टुप्"}, "sp": "प्रतीहारी"},
{"c": "6", "t": "एवं नाम घोषयितव्यम् ।"},
{"c": "6", "t": "(निष्क्रम्य । पुनः प्रविष्य) काले प्रविष्टमिवाभिनन्दितं देवस्य शासनम् ।", "sp": "राजा"},
{"c": "6", "t": "(दीर्घमुष्णं च निःश्वस्य)एवं भोः संततिछेदनिरवलम्बानां कुलानां मूलपुरुषावसाने संपदः परमुपतिष्ठन्ते । मम अप्यन्ते पुरुवंशश्रिय एष एव वृत्तान्तः ।", "sp": "प्रतीहारी"},
{"c": "6", "t": "प्रतिहतममङ्गलम् ।", "sp": "राजा"},
{"c": "6", "t": "धिन्मामुपस्थितश्रेयोऽवमानिनम् ।", "sp": "सानुमती"},
{"c": "6", "t": "असंशयं सखीमेव हृदये कृत्वा निन्दितोऽनेनात्मा ।"},
{"c": "6", "t": "राजा"},
{"c": "6", "n": "24", "i": 152, "v": "संरोपितेऽप्यात्मनि धर्मपत्नी त्यक्ता मया नाम कुलप्रतिष्ठा । कल्पिष्यमाणा महते फलाय वसुंधरा काल इवोप्तबीजा ॥", "ch": {"n": "उपजातिः"}, "sp": "सानुमती"},
{"c": "6", "t": "अपरिछिन्नेदानीं ते संततिर्भविष्यति ।", "sp": "चतुरिका"},
{"c": "6", "t": "(जनान्तिकम्)अये अनेन सार्ववाहवृत्तान्तेन द्विगुणोद्वेगो भर्ता ।एनमाश्वासयितुं मेघप्रतिछन्दादार्यं माधव्यं गृहीत्वागच्छ ।", "sp": "प्रतीहारी"},
{"c": "6", "t": "सुष्ठु भणसि । (इति निष्क्रान्ता)", "sp": "राजा"},
{"c": "6", "t": "अहो दुष्यन्तस्य संशयमारूढाः पिण्डभाजः । कुतः ।"},
{"c": "6", "n": "25", "i": 153, "v": "अस्मात्परं बत यथाश्रुति संभृतानि  को नः कुले निवपनानि नियच्छतीति । नूनं प्रसूतिविकलेन मया प्रसिक्तम्  दौताश्रुशेषमुदकं पितरः पिबन्ति ॥", "ch": {"n": "वसन्ततिलका"}},
{"c": "6", "t": "(इति मोहमुपगतः)", "sp": "चतुरिका"},
{"c": "6", "t": "(ससंभ्रममवलोक्य) समाश्वसितु समाश्वसितु भर्ता ।", "sp": "सानुमती"},
{"c": "6", "t": "हा धिग्घा धिक् । सति खलु दीपे व्यवधानदोषेणैषोऽन्धकारदोषमनुभवति । \nअहमिदानीमेव निर्वृतं करोमि ।"},
{"c": "6", "t": "अथवा श्रुतं मया शकुन्तलां समाश्वासयन्त्या महाइन्द्रजनन्या मुखाद्यज्ञभागोत्सुका देवा एव तथानुष्ठास्यन्ति यथाचिरेण धर्मपत्नीं भर्ताभिनन्दिष्यतीति । \n तद्युक्तमेतं कालं प्रतिपालयितुम् । यावदनेन वृत्तान्तेन प्रियसखीं समाश्वासयामि ।"},
{"c": "6", "t": "(नेपथ्ये)अब्रह्मण्यम् ।", "sp": "राजा"},
{"c": "6", "t": "(प्रत्यागतः । कर्णं दत्त्वा)अये माधव्यस्य इवार्तस्वरः । कः को त्र भोः । (प्रविश्य)", "sp": "प्रतीहारी"},
{"c": "6", "t": "(ससंभ्रमम्) परित्रायतां देवः संशयगतं वयस्यम् ।", "sp": "राजा"},
{"c": "6", "t": "केनात्तगन्धो माणवकः ।", "sp": "प्रतीहारी"},
{"c": "6", "t": "अदृष्टरूपेण केनापि सत्त्वेनातिक्रम्य मेघप्रतिच्छन्दस्य प्रासादस्याग्रभूमिमारोफितः ।", "sp": "राजा"},
{"c": "6", "t": "(उत्थाय) मा तावत् । मम अपि सत्त्वैरभिभूयन्ते गृहाः ।अथ वा ।"},
{"c": "6", "n": "26", "i": 154, "v": "अहन्यहन्यात्मन एव तावज्ज्ञातुं प्रमादस्खलितं न शक्यम् । प्रजासु कः के पथा प्रयाति इत्यशेषतो वेदितुमस्ति शक्तिः ॥", "ch": {"n": "उपजातिः"}},
{"c": "6", "t": "(नेपथ्ये) भो वयस्य अविहा अविहा ।", "sp": "राजा"},
{"c": "6", "t": "(गतिभेदेन परिक्रामन्) सखे न भेतव्यम् । (नेपथ्ये)"},
{"c": "6", "t": "(पुनस्तदेव पठित्वा) कथं न भेष्यामि ।एष मां कोऽपि प्रत्यवनतशिरोधरमिक्षुमिव त्रिभङ्गं करोमि ।", "sp": "राजा"},
{"c": "6", "t": "(सदृष्टिक्षेपम्) धनुस्तावत् । (प्रविश्य शार्ङ्गहस्ता)", "sp": "यवनी"},
{"c": "6", "t": "भर्तः एतद्हस्तावापसहितं शरासनम् ।"},
{"c": "6", "t": "(राजा सशरं धनुरादत्ते)"},
{"c": "6", "t": "(नेपथ्ये)"},
{"c": "6", "n": "27", "i": 155, "v": "एष त्वामभिनवकण्ठशोणितार्थी  शार्दूलः पशुमिव हन्मि चेष्टमानम् ।आर्तानां भयमपनेतुमात्तधन्वा  दुष्यन्तस्तव शरणं भवत्विदानीम् ॥", "ch": {"n": "प्रहर्षिणी"}, "sp": "राजा"},
{"c": "6", "t": "(सरोषम्) कथं मामेवोद्दिशति । तिष्ठ कुणपाशन । त्वमिदानीं न भविष्यसि । (शार्ङ्गमारोप्य) वेत्रवति सोपानमार्गमादेशय । (सर्वे सत्वरमुपसर्पन्ति)"},
{"c": "6", "t": "राजा (समन्ताद्विलोक्य) शून्यं खल्विदम् । (नेपथ्ये)"},
{"c": "6", "t": "अविहा ।अविहा ।अहमत्रभवन्तं पश्यामि । त्वं मां न पश्यसि । बिडालगृहीतो मूषक इव निराशोऽस्मि जीविते संवृत्तः ।", "sp": "राजा"},
{"c": "6", "t": "भोस्तिरस्करिणीगर्वित मदीयमस्त्रं त्वां द्रक्ष्यति ।एष तमिषुं संदधे ।"},
{"c": "6", "n": "28", "i": 156, "v": "यो हनिष्यति वध्यं त्वां रक्ष्यं रक्षिष्यति द्विजम् । हंसो हि क्षीरमादत्ते तन्मिश्रा वर्जयत्यपः ॥", "ch": {"n": "अनुष्टुप्"}},
{"c": "6", "t": "(इत्यस्त्रं संधत्ते)"},
{"c": "6", "t": "(ततः प्रविशति विदूषकमुत्सृज्य मातलिः)"},
{"c": "6", "t": "मातलिः"},
{"c": "6", "n": "29", "i": 157, "v": "कृता शरव्यं हरिणा तवासुराः  शरासनं तेषु विकृष्यतामिदम् । प्रसादसौम्यानि सतां सुहृज्जने  पतन्ति चक्षूंषि न दारुणाः शराः ॥", "ch": {"n": "वंशस्थम्"}, "sp": "राजा"},
{"c": "6", "t": "(ससंभ्रममस्रमुपसंहरन्)अये मातलिः । स्वागतं महाइन्द्रसारथे । (प्रविश्य)", "sp": "विदूषक"},
{"c": "6", "t": "अहं येनेष्टिपशुमारं मारितः सोऽनेन स्वागतेनाभिनद्यते ।", "sp": "मातलिः"},
{"c": "6", "t": "(सस्मितम्)आयुष्मञ्श्रूयतां यदर्थमस्मि हरिणा भवत्सकाशं प्रेषितः ।", "sp": "राजा"},
{"c": "6", "t": "अवहितोऽस्मि ।", "sp": "मातलिः"},
{"c": "6", "t": "अस्ति कालनेमिप्रसूतिर्दुर्जयो नाम दानवगणः ।", "sp": "राजा"},
{"c": "6", "t": "अस्ति । श्रुतपूर्वं मया नारदात् ।"},
{"c": "6", "t": "मातलिः"},
{"c": "6", "n": "30", "i": 158, "v": "सख्युस्ते स किल शतक्रतोरजय्यस्  तस्य त्वं रणशिरसि स्मृतो निहन्ता ।उच्छेत्तुं प्रभवति यन्न सप्तसप्तिस्  तन्नैशं तिमिरमपाकरोति चन्द्रः ॥", "ch": {"n": "प्रहर्षिणी"}},
{"c": "6", "t": "स भवानात्तशस्त्र एवेदानीमैन्द्ररथमारुह्य विजयाय प्रतिष्ठताम् ।", "sp": "राजा"},
{"c": "6", "t": "अनुगृहीतोऽहमनया मघवतः संभावनया ।अथ माधव्यं प्रति भवता किमेवं प्रयुक्तम् ।", "sp": "मातलि"},
{"c": "6", "t": "तदपि कथ्यते । किं निमित्तादपि मनःसंतापादायुष्मान्मया विक्लवो दृष्टः । पश्चात्कोपयितुमायुष्मन्तं तथा कृतवानस्मि । कुतः ।"},
{"c": "6", "n": "31", "i": 159, "v": "ज्वलति चलितेन्धनोऽग्निर्विप्रकृतः पन्नगः फणां कुरुते । प्रायः स्वं महिमानं क्षोभात्प्रतिपद्यते हि जनः ॥", "ch": {"n": "आर्या"}, "sp": "राजा"},
{"c": "6", "t": "(जनान्तिकम्) वयस्य अनतिक्रमणीया दिवस्पतेराज्ञा ।"},
{"c": "6", "t": "तदत्र परिगतार्थं कृत्वा मद्वचनादमात्यपिशुनं ब्रूहि ।"},
{"c": "6", "n": "32", "i": 160, "v": "त्वन्मतिः केवला तावत्परिपालयतु प्रजाः ।अधिज्यमिदमन्यस्मिन्कर्मणि व्यापृतं द्धनुः ॥", "ch": {"n": "अनुष्टुप्"}, "sp": "विदूषक"},
{"c": "6", "t": "यद्भवानाज्ञापयति (इति निष्क्रान्तः)", "sp": "मातलिः"},
{"c": "6", "t": "आयुष्मान्रथमारोहतु ।"},
{"c": "6", "t": "(राजा रथारोहणं नाटयति)"},
{"c": "6", "t": "(निष्क्रान्ताः सर्वे)"},
{"c": "7", "t": "(ततः प्रविशत्याकाशयानेन रथाधिरूढो राजा मातलिश्च)", "sp": "राजा"},
{"c": "7", "t": "मातले अनुष्ठितनिदेशोऽपि मघवतः सत्क्रियाविशेषादनुपयुक्तमिवात्मानं समर्थये ।", "sp": "मातलिः"},
{"c": "7", "t": "(सस्मितम्)आयुष्मन्नुभयमप्यपरितोषं समर्थये ।"},
{"c": "7", "n": "1", "i": 161, "v": "प्रथमोपकृतं मरुत्वतः प्रतिपत्त्या लघु मन्यते भवान् । गणयत्यवदानविस्मितो भवतः सोऽपि न सत्क्रियागुणान् ॥", "ch": {"n": "वियोगिनी"}, "sp": "राजा"},
{"c": "7", "t": "मातले मा मैवम् । स खलु मनोरथानामप्यभूमिर्विसर्जनावसरसत्कारः । मम हि दिवौकसां समक्षमर्धासनोपवेशितस्य ।"},
{"c": "7", "n": "2", "i": 162, "v": "अन्तर्गतप्रार्थनमन्तिकस्थं जयन्तमुद्वीक्ष्य हृतस्मितेन ।आमृष्टवक्षोहरिचन्दनाङ्का मन्दारमाला हरिणा पिनद्धा ॥", "ch": {"n": "उपजातिः"}, "sp": "मातलिः"},
{"c": "7", "t": "किमिव नामायुष्मानमरेश्वरान्नार्हति । पश्य ।"},
{"c": "7", "n": "3", "i": 163, "v": "सुखपरस्य हरेरुभयैः कृतं त्रिदिवमुद्धृतदानवकण्टकम् । तव शरैरधुना नतपर्वभिः पुरुषकेसरिणश्च पुरा नखैः ॥", "ch": {"n": "द्रुतविलम्बितम्"}, "sp": "राजा"},
{"c": "7", "t": "अत्र खलु शतक्रतोरेव महिमा स्तुत्यः ।"},
{"c": "7", "n": "4", "i": 164, "v": "सिध्यन्ति कर्मसु महत्वपि यन्नियोज्याः  संभावनागुणमवेहि तमीश्वराणाम् । किं वाभविष्यदरुणस्तमसां विभेत्ता  तं चेत्सहस्रकिरणो धुरि नाकरिष्यत् ॥", "ch": {"n": "वसन्ततिलका"}, "sp": "मातलि"},
{"c": "7", "t": "सदृशं तव एतत् । (स्तोकमन्तरमतीत्य)आयुष्मन्नितः पश्य नाकपृष्ठप्रतिष्ठितस्य सौभाग्यमात्मयशसः ।"},
{"c": "7", "n": "5", "i": 165, "v": "विच्छित्तिशेषैः सुरसुन्दरीणां वर्णैरमी कल्पलतांशुकेषु । विचिन्त्य गीतक्षममर्थजातं दिवौकसस्त्वच्चरितं लिखन्ति ॥", "ch": {"n": "उपजातिः"}},
{"c": "7", "t": "मातले असुरसंप्रहारोत्सुकेन पूर्वेद्युर्दिवमधिरोहता मया न लक्षितः स्वर्गमार्गः । कतमस्मिन्मरुतां पथि वर्तामहे ।"},
{"c": "7", "t": "मातलि"},
{"c": "7", "n": "6", "i": 166, "v": "त्रिस्रोतसं वहति यो गगनप्रतिष्ठाम्  ज्योतींषि वर्तयति च प्रविभक्तरश्मिः । तस्य द्वितीयहरिविक्रमनिस्तमस्कम्  वायोरिमं परिवहस्य वदन्ति मार्गम् ॥", "ch": {"n": "वसन्ततिलका"}, "sp": "राजा"},
{"c": "7", "t": "मातले अतः खलु सबाह्यान्तःकरणो ममान्तरात्मा प्रसीदति । (रथाङ्गमवलोक्य) मेघपदवीमवतीर्णौ स्वः ।", "sp": "मातलि"},
{"c": "7", "t": "कथमवगम्यते ।", "sp": "राजा"},
{"c": "7", "t": "अयमरविवरेभ्यश्चातकैर्निष्पतद्भिर्हरिभिरचिरभासां तेजसा चानुलिप्तैः ।"},
{"c": "7", "n": "7", "i": 167, "v": "गतमुपरि घनानां वारिगर्भोदराणाम् ॥", "sp": "मातलि"},
{"c": "7", "t": "क्षणादायुष्मान्स्वाधिकारभूमौ वर्तिष्यते ।", "sp": "राजा"},
{"c": "7", "t": "(अधोऽवलोक्य) मातले वेगावतरणादाश्चर्यदर्शनः संलक्ष्यते मनुष्यलोकः । तथा हि ।"},
{"c": "7", "n": "8", "i": 168, "v": "शैलानामवरोहतीव शिखरादुन्मज्जतां मेदिनी  पर्णाभ्यन्तरलीनतां विजहति स्कन्धोदयात्पादपाः । संतानैस्तनुभावनष्टसलिला व्यक्तिं भजन्त्यापगाः  केनाप्युत्क्षिपतेव पष्य भुवनं मत्पार्श्वमानीयते ॥", "ch": {"n": "शार्दूलविक्रीडितम्"}, "sp": "मातलि"},
{"c": "7", "t": "साधु दृष्टम् । (सबहुमानमवलोक्य)अहो उदाररमणीया पृथिवी ।", "sp": "राजा"},
{"c": "7", "t": "मातले कतमोऽयं पूर्वापरसमुद्रावगाढः कनकरसनिस्यन्दी सांध्य मेघपरिघः सानुमानालोक्यते ।", "sp": "मातलि"},
{"c": "7", "t": "आयुष्मन्नेष खलु हेमकूटो नाम किं पुरुषपर्वतस्तपःसंसिद्धिक्षेत्रम् । पश्य ।"},
{"c": "7", "n": "9", "i": 169, "v": "स्वायंभुवान्मरीचेर्यः प्रबभूव प्रजापतिः । सुरासुरगुरुः सोऽत्र सपत्नीकस्तपस्यति ॥", "ch": {"n": "अनुष्टुप्"}, "sp": "राजा"},
{"c": "7", "t": "तेन ह्यनतिक्रमणीयानि श्रेयांसि । प्रदक्षिणीकृत्य भगवन्तं गन्तुमिच्छामि ।", "sp": "मातलि"},
{"c": "7", "t": "प्रथमः कल्पः । (नाट्येनावतीर्णौ)", "sp": "राजा"},
{"c": "7", "t": "(सविस्मयम्)"},
{"c": "7", "n": "10", "i": 170, "v": "उपोढशब्दा न रथाङ्गनेमयः प्रवर्तमानं न च दृश्यते रजः ।अभूतलस्पर्शनतयानिरुद्धतस्तवावतीर्णोऽपि रथो न लक्ष्यते ॥", "ch": {"n": "वंशस्थम्"}, "sp": "मातलि"},
{"c": "7", "t": "एतावानेव शतक्रतोरायुष्मतश्च विशेषः ।", "sp": "राजा"},
{"c": "7", "t": "मातले कतमस्मिन्प्रदेशे मारीचाश्रमः ।", "sp": "मातलिः"},
{"c": "7", "t": "(हस्तेन दर्शयन्)"},
{"c": "7", "n": "11", "i": 171, "v": "वल्मीकार्धनिमग्नमूर्तिरुरसा संदष्टसर्पत्वचा  कण्ठे जीर्णलताप्रतानवलयेनात्यर्थसंपीडितः ।अंसव्यापि शकुन्तनीडनिचितं बिभ्रज्जटामण्डलम्  यत्र स्थाणुरिवाचलो मुनिरसावभ्यर्कबिम्बं स्थितः ॥", "ch": {"n": "शार्दूलविक्रीडितम्"}, "sp": "राजा"},
{"c": "7", "t": "नमस्ते कष्टतपसे ।", "sp": "मातलिः"},
{"c": "7", "t": "(संयतप्रग्रहं रथं कृत्वा)एतावदितिपरिवर्धितमन्दारवृक्षं प्रजापतेराश्रमं प्रविष्टौ स्वः ।", "sp": "राजा"},
{"c": "7", "t": "स्वर्गादधिकतरं निर्वृतिस्थानममृतह्रदमिवावगाढोऽस्मि ।", "sp": "मातलिः"},
{"c": "7", "t": "(रथं स्थापयित्वा)अवतरत्वायुष्मान् ।", "sp": "राजा"},
{"c": "7", "t": "(अवतीर्य) मातले भवान्कथमिदानीम् ।", "sp": "मातलिः"},
{"c": "7", "t": "संयन्त्रितो मया रथः । वयमप्यवतरामः ।"},
{"c": "7", "t": "(तथा कृत्वा)इत आयुष्मन् । (परिक्रम्य) दृश्यन्तामत्रभवताम् ऋषीणां तपोवनभूमयः ।", "sp": "राजा"},
{"c": "7", "t": "ननु विस्मयादवलोकयामि ।"},
{"c": "7", "n": "12", "i": 172, "v": "प्राणानामनिलेन वृत्तिरुचिता सत्कल्पवृक्षे वने  तोये काञ्चनपद्मरेणुकपिशे धर्माभिषेकक्रिया । ध्यानं रत्नशिलातलेषु विबुधस्त्रीसंनिधौ संयमो  यत्काङ्क्षन्ति तपोभिरन्यमुनयस्तस्मिंस्तपस्यन्त्यमी ॥", "ch": {"n": "शार्दूलविक्रीडितम्"}, "sp": "मातलि"},
{"c": "7", "t": "उत्सर्पिणी खलु महतां प्रार्थना । (परिक्रम्य ।आकाशे)अये वृद्धशाकल्य किमनुतिष्ठति भगवान्मारीचः । किं ब्रवीषि । दाक्षायण्या प्रतिव्रतार्धमधिकृत्य पृष्टस्तस्यै महर्षिपत्नीसहितायै कथयतीति ।", "sp": "राजा"},
{"c": "7", "t": "(कर्णं दत्त्वा)अये प्रतिपाल्यावसरः खलु प्रस्तावः ।", "sp": "मातलिः"},
{"c": "7", "t": "(राजानमवलोक्य)अस्मिन्नशोकवृक्षमूले तावदास्तामायुष्मान्यावत्त्वामिन्द्रगुरवे निवेदयितुमन्तरान्वेषी भवामि ।", "sp": "राजा"},
{"c": "7", "t": "यथा भवान्मन्यते (इति स्थितः)", "sp": "मातलिः"},
{"c": "7", "t": "आयुष्मन्साधयाम्यहम् । (इति निष्क्रान्तः)", "sp": "राजा"},
{"c": "7", "t": "(निमित्तं सूचयित्वा)"},
{"c": "7", "n": "13", "i": 173, "v": "मनोरथाय नाशंसे किं बाहो स्पन्दसे वृथा । पूर्वावधीरितं श्रेयो दुःखं हि परिवर्तते ॥", "ch": {"n": "अनुष्टुप्"}},
{"c": "7", "t": "(नेपथ्ये)"},
{"c": "7", "t": "मा खलु चापलं कुरु । कथं गत एवात्मनः प्रकृतिम् ।", "sp": "राजा"},
{"c": "7", "t": "(कर्णं दत्त्वा)अभूमिरियमविनयस्य । को नु खल्वेष निषिध्यते । (शब्दानुसारेणावलोक्य । सविस्मयम्)अये को नु खल्वयमनुबध्यमानस्तपस्विनीभ्यामबालसत्त्वो बालः ।"},
{"c": "7", "n": "14", "i": 174, "v": "अर्धपीतस्तनं मातुरामर्दक्लिष्टकेसरम् । प्रक्रीडितुं सिंहशिशुं बलात्कारेण कर्षति ॥", "ch": {"n": "अनुष्टुप्"}},
{"c": "7", "t": "(ततः प्रविशति यथानिर्दिष्टकर्मा तपस्विनीभ्यां बालः)", "sp": "बाल"},
{"c": "7", "t": "जृम्भस्व सिंह दन्तांस्ते गणयिष्ये ।", "sp": "प्रथमा"},
{"c": "7", "t": "अविनीत किं नोऽपत्यनिर्विशेषाणि सत्त्वानि विकरोषि । हन्त वर्धते ते संरम्भः । स्थाने खलु ऋषिजनेन सर्वदमन इति कृतनामधेयोऽसि ।", "sp": "राजा"},
{"c": "7", "t": "किं नु खलु बालेऽस्मिन्नौरस इव पुत्रे स्निह्यति मे मनः । नूनमनपत्यता मां वत्सलयति ।", "sp": "द्वितीया"},
{"c": "7", "t": "एषा खलु केसरिणी त्वां लङ्घयति यद्यस्याः पुत्रकं न मुञ्चसि ।", "sp": "बाल"},
{"c": "7", "t": "(सस्मितम्)अहो बलीयः खलु भीतोऽस्मि । (इत्यधरं दर्शयति )"},
{"c": "7", "n": "15", "i": 175, "v": "राजा  हमतस्तेजसो बीजं बालोऽयं प्रतिभाति मे । स्फुलिङ्गावस्थया वह्निरेधापक्ष इव स्थितः ॥", "ch": {"n": "अनुष्टुप्"}, "sp": "प्रथमा"},
{"c": "7", "t": "वत्स एनं बालमृगेन्द्रं मुञ्च ।अपरं ते क्रीडनकं दास्यामि ।", "sp": "बाल"},
{"c": "7", "t": "कुत्र । देह्येतत् । (इति हस्तं प्रसारयति)", "sp": "राजा"},
{"c": "7", "t": "कथं चक्रवर्तिलक्षणमप्यनेन धार्यते । तथा ह्यस्य ।"},
{"c": "7", "n": "16", "i": 176, "v": "प्रलोभ्यवस्तुप्रणयप्रसारितो विभाति जालग्रथिताङ्गुलिः करः ।अलक्ष्यपत्रान्तरमिद्धरागया नवोषसा भिन्नमिवैकपङ्कजम् ॥", "ch": {"n": "वंशस्थम्"}, "sp": "द्वितीया"},
{"c": "7", "t": "सुव्रते न शक्य एष वाचामात्रेण विरमयितुम् । गच्छ त्वम् । मदीय उटजे मार्कण्डेयस्य ऋषिकुमारस्य वर्णचित्रितो मृत्तिकामयूरस्तिष्ठति । तमस्योपहर ।", "sp": "प्रथमा"},
{"c": "7", "t": "तथा । (इति निष्क्रान्ता)", "sp": "बाल"},
{"c": "7", "t": "अनेनैव तावत्क्रीडिष्यामि ।", "sp": "राजा"},
{"c": "7", "t": "स्पृहयामि खलु दुर्ललितायास्मै ।"},
{"c": "7", "n": "17", "i": 177, "v": "आलक्ष्यदन्तमुकुलाननिमित्तहासैर् अव्यक्तवर्णरमणीयवचःप्रवृत्तीन् ।अङ्काश्रयप्रणयिनस्तनयान्वहन्तो  धन्यास्तदङ्गरजसा मलिनीभवन्ति ॥", "ch": {"n": "वसन्ततिलका"}, "sp": "तापसी"},
{"c": "7", "t": "भवतु । न मामयं गणयति । (पार्श्वमवलोक्य) कोऽत्र ऋषिपुमाराणाम् । (राजानमवलोक्य) भद्रमुख एहि तावत् । मोचयानेन दुर्मोचहस्तग्रहेण* डिम्भलीलया बाध्यमानं बालमृगेन्द्रम् । (*दुर्मोक)", "sp": "राजा"},
{"c": "7", "t": "(उपगम्य । सस्मितम्)अयि भो महर्षिपुत्र ।"},
{"c": "7", "n": "18", "i": 178, "v": "एवमाश्रमविरुद्धवृत्तिना संयमः किमिति जन्मतस्त्वया । सत्त्वसंश्रय सुखोऽपि दूष्यते कृष्णसर्पशिशुनेव चन्दनः ॥", "ch": {"n": "रथोद्धता"}, "sp": "तापसी"},
{"c": "7", "t": "भद्रमुख न खल्वयम् ऋषिकुमारः ।", "sp": "राजा"},
{"c": "7", "t": "आकारसदृशं चेष्टितमेवास्य कथयति । स्थानप्रत्ययात्तु वयमेवं तर्किणः । (यथाभ्यर्थितमनुतिष्ठन्बालस्पर्शमुपलभ्य ।आत्मगतम्)"},
{"c": "7", "n": "19", "i": 179, "v": "अनेन कस्य अपि कुलाङ्कुरेण स्पृष्टस्य गात्रेषु सुखं ममैवम् । कां निर्वृतिं चेतसि तस्य कुर्याद्यस्यायमङ्कात्कृतिनः प्ररूढः ॥", "ch": {"n": "इन्द्रवज्रा"}, "sp": "तापसी"},
{"c": "7", "t": "(उभौ निर्वर्ण्य)आश्चर्यमाश्चर्यम् ।", "sp": "राजा"},
{"c": "7", "t": "आर्ये किमिव ।", "sp": "तापसी"},
{"c": "7", "t": "अस्य बालकस्य तेऽपि संवादिन्याकृतिरिति विस्मितास्मि ।अपरिचितस्य अपि तेऽप्रतिलोमः संवृत्त इति ।", "sp": "राजा"},
{"c": "7", "t": "(बालकमुपलालयन्) न चेन्मुनिकुमारोऽयमथ कोऽस्य व्यपदेशः ।", "sp": "तापसी"},
{"c": "7", "t": "पुरुवंशः ।", "sp": "राजा"},
{"c": "7", "t": "(आत्मगतम्) कथमेकान्वयो मम ।अतः खलु मदनुकारिणमेनमत्रभवती मन्यते ।अस्त्येतत्पौरवाणामन्त्यं कुलव्रतम् ।"},
{"c": "7", "n": "20", "i": 180, "v": "भवनेषु रसाधिकेषु पूर्वं क्षितिरक्षार्थमुशन्ति ये निवासम् । नियतैकव्रतानि पश्चात्तरुमूलानि गृहीभवन्ति तेषाम् ॥", "ch": {"n": "उपजातिः"}},
{"c": "7", "t": "(प्रकाशम्) न पुनरात्मगत्या मानुषाणामेष विषयः ।", "sp": "तापसी"},
{"c": "7", "t": "यथा भद्रमुखो भणति ।अप्सरःसंबन्धेनास्य जनन्यत्र देवगुरोस्तपोवने प्रसूता ।", "sp": "राजा"},
{"c": "7", "t": "(अपवार्य) हन्त द्वितीयमिदमाशाजननम् ।"},
{"c": "7", "t": "(प्रकाशम्)अथ सा तत्रभवती किमाख्यस्य राजऋषेः पत्नी ।", "sp": "तापसी"},
{"c": "7", "t": "कस्तस्य धर्मदारपरित्यागिनो नाम संकीर्तयितुं चिन्तयिष्यति ।", "sp": "राजा"},
{"c": "7", "t": "(स्वगतम्)इयं खलु कथा मामेव लक्ष्यीकरोति । यदि तावदस्य शिशोर्मातरं नामतः पृच्छामि ।अथ वानार्यः परदारव्यवहारः । (प्रविष्य मृन्मयूरहस्ता)", "sp": "तापसी"},
{"c": "7", "t": "सर्वदमन शकुन्तलावण्यं प्रेक्षस्व ।", "sp": "बाल"},
{"c": "7", "t": "(सदृष्टिक्षेपम्) कुत्र वा मम माता ।", "sp": "उभे"},
{"c": "7", "t": "नामसादृश्येन वञ्चितो मातृचत्सलः ।", "sp": "द्वितीया"},
{"c": "7", "t": "वत्स अस्य वृत्तिकामयूरस्य रम्यत्वं पश्येति भणितोऽसि ।", "sp": "राजा"},
{"c": "7", "t": "(आत्मगतम्) किं वा शकुन्तला इत्यस्या मातुराख्या । सन्ति पुनर्नामधेयसादृश्यानि ।अपि नाम मृगतृष्टिकेव नाममात्रप्रस्तावो मे विषादाय कल्पते ।", "sp": "बाल"},
{"c": "7", "t": "मातः रोचते म एष भद्रमयूरः । (इति क्रीडनकमादत्ते)", "sp": "प्रथमा"},
{"c": "7", "t": "(विलोक्य । स उद्वेगम्)अहो रक्षाकरण्डकमस्य मणिबन्धे न दृश्यते ।", "sp": "राजा"},
{"c": "7", "t": "अलमावेगेन । नन्विदमस्य सिंहशावविमर्दात्परिभ्रष्टम् । (इत्यादातुमिच्छति)"},
{"c": "7", "t": "उभे  मा खल्वेतदवलम्ब्य  कथम् । गृहीतमनेन ।"},
{"c": "7", "t": "(इति विस्मयादुरोनिहितहस्ते परस्परमवलोकयतः)", "sp": "राजा"},
{"c": "7", "t": "किमर्थं प्रतिषिद्धाः स्मः ।", "sp": "प्रथमा"},
{"c": "7", "t": "शृणोतु महाराजः ।एषापराजिता नामौषधिरस्य जातकर्मसमये भगवता मारीचेन दत्ता ।"},
{"c": "7", "t": "एतां किल मातापितरावात्मानं च वर्जयित्वापरो भूमिपतितां न गृह्णाति ।", "sp": "राजा"},
{"c": "7", "t": "अथ गृह्णाति ।", "sp": "प्रथमा"},
{"c": "7", "t": "ततस्तं सर्पो भूत्वा दशति ।", "sp": "राजा"},
{"c": "7", "t": "भवतीभ्यां कदाचिदस्याः प्रत्यक्षीकृता विक्रिया ।", "sp": "उभे"},
{"c": "7", "t": "अनेकशः ।", "sp": "राजा"},
{"c": "7", "t": "(सहर्षम् ।आत्मगतम्) कथमिव संपूर्णमपि मे मनोरथं नाभिनन्दामि ।", "sp": "द्वितीया"},
{"c": "7", "t": "सुव्रते एहि ।इमं वृत्तान्तं नियमव्यापृतायै शकुन्तलायै निवेदयावः । (इति निष्क्रान्ते)", "sp": "बाल"},
{"c": "7", "t": "मुञ्च माम् । यावन्मातुः सकाशं गमिष्यामि ।", "sp": "राजा"},
{"c": "7", "t": "पुत्रक मया सह एव मातरमभिनन्दिष्यसि ।", "sp": "बाल"},
{"c": "7", "t": "मम खलु तातो दुष्यन्तः । न त्वम् ।", "sp": "राजा"},
{"c": "7", "t": "(सस्मितमेष विवाद एव प्रत्याययति (ततः प्रविशत्येकवेणीधरा शकुन्तला)", "sp": "शकुन्तला"},
{"c": "7", "t": "विकारकालेऽपि प्रकृतिस्थां सर्वदमनस्यौषधिं श्रुत्वा न मे आशासीदात्मनो भागधेयेषु ।"},
{"c": "7", "t": "अथ वा यथा सानुमत्याख्यातं तथा संभाव्यत एतत् ।", "sp": "राजा"},
{"c": "7", "t": "(शकुन्तलां विलोक्य)अये सेयमत्रभवती शकुन्तला यैषा"},
{"c": "7", "n": "21", "i": 181, "v": "वसने परिधूसरे वसाना नियमक्षाममुखी धृतैकवेणिः ।अतिनिष्करुणस्य शुद्धशीला मम दीर्घं विरहव्रतं बिभर्ति ॥", "ch": {"n": "औपच्छन्दसिक"}, "sp": "शकुन्तला"},
{"c": "7", "t": "(पश्चात्तापविवर्णं राजानं दृष्ट्वा) न खल्वार्यपुत्र इव । ततः क एष इदानीं कृतरक्षामङ्गलं दारकं मे गात्रसंसर्गेण दूषयति ।", "sp": "बाल"},
{"c": "7", "t": "(मातरमुपेत्य) मातः एष कोऽपि पुरुषो मां पुत्र इत्यालिङ्गति ।", "sp": "राजा"},
{"c": "7", "t": "प्रिये क्रौर्यमपि मे त्वयि प्रयुक्तमनुकूलपरिणामं संवृत्तं यदहमिदानीं त्वया प्रत्यभिज्ञातमात्मानं पश्यामि ।", "sp": "शकुन्तला"},
{"c": "7", "t": "(आत्मगतम्) हृदय समाश्वसिहि समाश्वसिहि । परित्यक्तमत्सरेणानुकम्पितास्मि दैवेन ।आर्यपुत्रः खल्वेषः ।", "sp": "राजा"},
{"c": "7", "t": "प्रिये ।"},
{"c": "7", "n": "22", "i": 182, "v": "स्मृतिभिन्नमोहतमसो दिष्ट्या प्रमुखे स्थितासि मे सुमुखि ।उपरागान्ते शशिनः समुपगता रोहिणी योगम् ॥", "ch": {"n": "उद्गीतिः"}, "sp": "शकुन्तला"},
{"c": "7", "t": "जयतु जयत्वार्यपुत्रः ।", "sp": "राजा"},
{"c": "7", "t": "सुन्दरि ।"},
{"c": "7", "n": "23", "i": 183, "v": "बाष्पेण प्रतिषिद्धेऽपि जयशब्दे जितं मया । यत्ते दृष्टमसंस्कारपाटलौष्ठपुटं मुखम् ॥", "ch": {"n": "अनुष्टुप्"}, "sp": "बाल"},
{"c": "7", "t": "मातः क एषः ।", "sp": "शकुन्तला"},
{"c": "7", "t": "वत्स ते भागधेयानि पृच्छ ।"},
{"c": "7", "n": "24", "i": 184, "v": "सुतनु हृदयात्प्रत्यादेशव्यलीकमपैतु ते  किमपि मनसः संमोहो मे तदा बलवानभूत् । प्रबलतमसामेवं प्रायाः शुभेषु हि वृत्तयः  स्रजमपि शिरस्यन्धः क्षिप्तां धुनोत्यहिशङ्कया ॥", "ch": {"n": "हरिणी"}, "sp": "शकुन्तला"},
{"c": "7", "t": "उत्तिष्ठत्वार्यपुत्रः । नूनं मे सुचरितप्रतिबन्धकं पुराकृतं तेषु दिवसेषु परिणामाभिमुखमासीद्येन सानुक्रोशोऽप्यार्यपुत्रो मयि विरसः संवृत्तः ।"},
{"c": "7", "t": "(राजोत्तिष्ठति)", "sp": "शकुन्तला"},
{"c": "7", "t": "अथ कथमार्यपुत्रेण स्मृतो दुःखभाग्ययं जनः ।", "sp": "राजा"},
{"c": "7", "t": "उद्धृतविषादशल्यः कथयिष्यामि ।"},
{"c": "7", "n": "25", "i": 185, "v": "मोहान्मया सुतनु पूर्वमुपेक्षितस्ते  यो बद्धबिन्दुरधरं परिबाधमानः । तं तावदाकुटिलपक्ष्मविलग्नमद्य  बाष्पं प्रमृज्य विगतानुशयो भवेयम् ॥", "ch": {"n": "वसन्ततिलका"}},
{"c": "7", "t": "(इति यथोक्तमनुतिष्ठति)", "sp": "शकुन्तला"},
{"c": "7", "t": "(नाममुद्रां दृष्ट्वा)आर्यपुत्र इदं तदङ्गुलीयकम् ।", "sp": "राजा"},
{"c": "7", "t": "अस्मादङ्गुलीयोपलम्भात्खलु स्मृतिरुपलब्धा ।", "sp": "शकुन्तला"},
{"c": "7", "t": "विषमं कृतमनेन यत्तदार्यपुत्रस्य प्रत्ययकाले दुर्लभमासीत् ।", "sp": "राजा"},
{"c": "7", "t": "तेन हि ऋतुसमवायचिह्नं प्रतिपद्यतां लता कुसुमम् ।", "sp": "शकुन्तला"},
{"c": "7", "t": "नास्य विश्वसिमि ।आर्यपुत्र एवैतद्धारयतु । (ततः प्रविशति मातलिः)", "sp": "मातलि"},
{"c": "7", "t": "दिष्ट्या धर्मपत्नीसमागमेन पुत्रमुखदर्शनेन चायुष्मान्वर्धते ।", "sp": "राजा"},
{"c": "7", "t": "अभूत्संपादितस्वादुफलो मे मनोरथः । मातले न खलु विदितोऽयमाखण्डलेन वृत्तान्तः स्यात् ।", "sp": "मातलि"},
{"c": "7", "t": "(सस्मितम्) किमीश्वराणां परोक्षम् ।एत्वायुष्मान् । भगवान्मारीचस्ते दर्शनं वितरति ।", "sp": "राजा"},
{"c": "7", "t": "शकुन्तले अवलम्ब्यतां पुत्रः । त्वां पुरस्कृत्य भगवन्तं द्रष्टुमिच्छामि ।", "sp": "शकुन्तला"},
{"c": "7", "t": "जिह्रेम्यार्यपुत्रेण सह गुरुसमीपं गन्तुम् ।", "sp": "राजा"},
{"c": "7", "t": "अप्याचरितव्यमभ्युदयकालेषु ।एह्येहि ।"},
{"c": "7", "t": "(सर्वे परिक्रामन्ति) (ततः प्रविशत्यदित्या सार्धमासनस्थो मारीचः) (आनसस्थो)", "sp": "मारीच"},
{"c": "7", "t": "(राजानमवलोक्य) दाक्षायणि ।"},
{"c": "7", "n": "26", "i": 186, "v": "पुत्रस्य ते रणशिरस्ययमग्रयायी  दुष्यन्त इत्यभिहितो भुवनस्य भर्ता । चापेन यस्य विनिवर्तितकर्मजातम्  तत्कोटिमत्कुलिशमाभरणं मघोनः ॥", "ch": {"n": "वसन्ततिलका"}, "sp": "अदितिः"},
{"c": "7", "t": "संभावनीयानुभावास्य आकृतिः ।", "sp": "मातलिः"},
{"c": "7", "t": "आयुष्मन्नेतौ पुत्रप्रीतिपिशुनेन चक्षुषा दिवैकसां पितरावायुष्मन्तमवलोकयतः । तावुपसर्प ।", "sp": "राजा"},
{"c": "7", "t": "मातले ।"},
{"c": "7", "n": "27", "i": 187, "v": "प्राहुर्द्वादशधा स्थितस्य मुनयो यत्तेजसः कारणम्  भर्तारं भुवनत्रयस्य सुषुवे यद्यज्ञभागेश्वरम् । यस्मिन्नात्मभवः परोऽपि पुरुषश्चक्रे भवायास्पदम्  द्वन्द्वं दक्षमरीचिसंभवमिदं तत्स्रष्टुरेकान्तरम् ॥", "ch": {"n": "शार्दूलविक्रीडितम्"}, "sp": "मातलि"},
{"c": "7", "t": "अथ किम् ।", "sp": "राजा"},
{"c": "7", "t": "(उपगम्योभाभ्यामपि वासवनियोज्यो दुष्यन्तः प्रणमति ।", "sp": "मारीच"},
{"c": "7", "t": "वत्स चिरं जीव । पृथिवीं पालय ।", "sp": "अदितिः"},
{"c": "7", "t": "वत्स अप्रतिरथो भव ।", "sp": "शकुन्तला"},
{"c": "7", "t": "दारकसहिता वां पादवदनं करोमि ।", "sp": "मारीच"},
{"c": "7", "t": "वत्से ।"},
{"c": "7", "n": "28", "i": 188, "v": "आखण्डलसमो भर्ता जयन्तप्रतिमः सुतः ।आशीरन्या न ते योग्या पौलोमीसदृशी भव ॥", "ch": {"n": "अनुष्टुप्"}, "sp": "अदिति"},
{"c": "7", "t": "जाते भर्तुर्बहुमता भव ।अयं च दीर्घायुर्वत्सक उभयकुलनन्दनो भवतु ।उपविशत । (सर्वे प्रजापतिमभित उपविशन्ति)", "sp": "मारीच"},
{"c": "7", "t": "(एकैकं निर्दिशन्)"},
{"c": "7", "n": "29", "i": 189, "v": "दिष्ट्या शकुन्तला साध्वी सदपत्यमिदं भवान् । श्रद्धा वित्तं विधिश्चेति त्रितयं तत्समागतम् ॥", "ch": {"n": "अनुष्टुप्"}, "sp": "राजा"},
{"c": "7", "t": "भगवन् । प्रागभिप्रेतसिद्धिः । पश्चाद्दर्शनम् ।अतोऽपूर्वः खलु वोऽनुग्रहः । कुतः ।"},
{"c": "7", "n": "30", "i": 190, "v": "उदेति पूर्वं कुसुमं ततः फलं घनोदयः प्राक्तदनन्तरं पयः । निमित्तनैमित्तिकयोरयं क्रमस्तव प्रसादस्य पुरस्तु संपदः ॥", "ch": {"n": "वंशस्थम्"}, "sp": "मातलिः"},
{"c": "7", "t": "एवं विधातारः प्रसीदन्ति ।", "sp": "राजा"},
{"c": "7", "t": "भगवन्निमामाज्ञाकरीं वो गान्धर्वेण विवाहविधिनोपयम्य कस्यचित्कालस्य बन्धुभिरानीतां स्मृतिशैथिल्यात्प्रत्यादिशन्नपराद्धोऽस्मि तत्रभवतो युष्मत्सगोत्रस्य कण्वस्य । पश्चादङ्गुलीयकदर्शनादूढपूर्वा तद्दुहितरमवगतोऽहम् । तच्चित्रमिव मे प्रतिभाति ।"},
{"c": "7", "n": "31", "i": 191, "v": "यथा गजो नेति समक्षरूपे तस्मिन्नपक्रामति संशयः स्यात् । पदानि दृष्ट्वा तु भवेत्प्रतीतिस्तथाविधो मे मनसो विकारः ॥", "ch": {"n": "उपजातिः"}, "sp": "मारीच"},
{"c": "7", "t": "वत्स अलमात्मापराधशङ्का । संमोहोऽपि त्वय्यनुपपन्नः । श्रूयताम् ।", "sp": "राजा"},
{"c": "7", "t": "अवहितोऽस्मि ।", "sp": "मारीच"},
{"c": "7", "t": "यदा एवाप्सरस्तीर्थावतरणात्प्रत्यक्षवैक्लव्यां शकुन्तलामादाय मेनका दाक्षायणीमुपगता तदा एव ध्यानादवगतोऽस्मि दुर्वाससः शापादियं तपस्विनी सहधर्मचारिणीत्वया प्रत्यादिष्टा नान्यथेति । स चायमङ्गुलीयकदर्शनावसानः ।", "sp": "राजा"},
{"c": "7", "t": "(सोच्छ्वासम्)एष वचनीयान्मुक्तोऽस्मि ।", "sp": "शकुन्तला"},
{"c": "7", "t": "(स्वगतम्) दिष्ट्याकारणप्रत्यादेशी नार्यपुत्रः । न पुनः शप्तमात्मानं स्मरामि ।अथवा प्राप्तो मया स हि शापो विरहशून्यहृदयया न विदितः ।अतः सखीभ्यां संदिष्टास्मि भर्तुरङ्गुलीयकं दर्शयितव्यमिति ।", "sp": "मारीच"},
{"c": "7", "t": "वत्से चरितार्थासि । तदिदानीं सहधर्मचारिणं प्रति न त्वया मन्युः कार्यः । पश्य ।"},
{"c": "7", "n": "32", "i": 192, "v": "शापादसि प्रतिहता स्मृतिरोधरूक्षे भर्तर्यपेततमसि प्रभुता तव एव । छाया न मूर्छति मलोपहतप्रसादे शुद्धे तु दर्पणतले सुलभावकाशा ॥", "ch": {"n": "वसन्ततिलका"}, "sp": "राजा"},
{"c": "7", "t": "यथा आह भगवान् ।", "sp": "मारीच"},
{"c": "7", "t": "वत्स कच्चिदभिनन्दितस्त्वया विधिवदस्माभिरनुष्ठितजातकर्मा पुत्र एष शाकुन्तलेयः ।", "sp": "राजा"},
{"c": "7", "t": "भगवन्नत्र खलु मे वंशप्रतिष्ठा । (इति बालं हस्तेन गृह्णाति)", "sp": "मारीच"},
{"c": "7", "t": "तथाभाविनमेनं चक्रवर्तिनमवगच्छतु भवान् । पश्य ।"},
{"c": "7", "n": "33", "i": 193, "v": "रथेनानुद्धातस्तिमितगतिना तीर्णजलधिः  पुरा सप्तद्वीपां जयति वसुधामप्रतिरथः ।इहायं सत्त्वानां प्रसभदमनात्सर्वदमनः  पुनर्यास्यत्याख्यां भरत इल्लोकस्य भरणात् ॥", "ch": {"n": "शिखरिणी"}, "sp": "राजा"},
{"c": "7", "t": "भगवता कृतसंस्कारे सर्वमस्मिन्वयमाशास्महे ।", "sp": "अदिति"},
{"c": "7", "t": "भगवन्नस्या दुहितृमनोरथसंपत्तेः कण्वोऽपि तावत्श्रुतविस्तारः क्रियताम् । दुहितृवत्सला मेनका इहैव उपचरन्ती तिष्ठति ।", "sp": "शकुन्तला"},
{"c": "7", "t": "(आत्मगतम्) मनोरथः खलु मे भणितो भगवत्या ।", "sp": "मारीच"},
{"c": "7", "t": "तपःप्रभवात्प्रत्यक्षं सर्वमेव तत्रभवतः ।", "sp": "राजा"},
{"c": "7", "t": "अतः खलु मम नातिक्रुद्धो मुनिः ।", "sp": "मारीच"},
{"c": "7", "t": "तथाप्यसौ प्रियमस्माभिः प्रष्टव्यः । कः कोऽत्र भोः । (प्रविश्य)", "sp": "शिष्य"},
{"c": "7", "t": "भगवन्नयमस्मि ।", "sp": "मारीच"},
{"c": "7", "t": "गालव इदानीमेव विहायसा गत्वा मम वचनात्तत्रभवते कण्वाय प्रियमावेदय यथा पुत्रवती शकुन्तला तत्शापनिवृत्तौ स्मृतिमता दुष्यन्तेन प्रतिगृहीतेति ।", "sp": "शिष्यः"},
{"c": "7", "t": "यदाज्ञापयति भगवान् (इति निष्क्रान्तः)", "sp": "मारीच"},
{"c": "7", "t": "वत्स त्वमपि स्वापत्यदारसहितः सक्युराखण्डलस्य रथमारुह्य ते राजधानीं प्रतिष्ठस्व ।", "sp": "राजा"},
{"c": "7", "t": "यदाज्ञापयति भगवान् ।", "sp": "मारीच"},
{"c": "7", "t": "अपि च ।"},
{"c": "7", "n": "34", "i": 194, "v": "तव भवतु विडौजाः प्राज्यवृष्टिः प्रजासु  त्वमपि विततयज्ञो वज्रिणं प्रीणयस्व । युगशतपरिवर्तानेवमन्योन्यकृत्यैर्  नयतमुभयलोकानुग्रहश्लाघनीयैः ॥", "ch": {"n": "मालिनी"}, "sp": "राजा"},
{"c": "7", "t": "भगवन्यथाशक्ति श्रेयसे यतिष्ये ।", "sp": "मारीच"},
{"c": "7", "t": "वत्स किं ते भूयः प्रियमुपकरोमि ।"},
{"c": "7", "t": "राज अतः परमपि प्रियमस्ति । यदीह भगवान्प्रियं कर्तुमिच्छति तर्हि इदमस्तु । (भरतवाक्यम्)"},
{"c": "7", "n": "35", "i": 195, "v": "प्रवर्ततां प्रकृतिहिताय पार्थिवः  सरस्वती श्रुतमहतां महीयताम् । मम अपि च क्षपयतु नीललोहितः  पुनर्भवं परिगतशक्तिरात्मभूः ॥", "ch": {"n": "रुचिरा"}},
{"c": "7", "t": "(निष्क्रान्ताः सर्वे)"}]
}